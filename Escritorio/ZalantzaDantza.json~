[{"galdera":"A ITSATSIA","erantzuna":"Hitz hauek, beste hitz askoren artean, -a itsatsia dute: abantaila, aitzakia, anaia, animalia, arnasa, bidaia, burdina, egia, eliza, erregina, familia, feria, gauza, giltza, habia, ideia, justizia, kontzientzia, paisaia, panpina, pertsonaia, premia, probintzia... Eta atzizki hauekin osatutako hitzek ere bai: -keria atzizkia: alferkeria, azpikeria, handikeria... -kuntza atzizkia: hezkuntza, hizkuntza, aurrerakuntza, hobekuntza, irakaskuntza... -(t)eria: gazteria, gizateria, ontziteria... Horrek esan nahi du -a dutela erabili behar ditugula: *Ez du aitzakirik jarri.                    *Txorakeri galanta esan du. Ez du aitzakiarik jarri.                    Txorakeria galanta esan du."},


{"galdera":"ABAR (*ETA ABAR LUZE BAT)","erantzuna":"Euskaltzaindiak adierazi duenez, *eta abar luze bat esamolde desegokia da. Bestalde, eta abar-en ohiko laburdura etab. da. *Lan baldintzak, soldatak, jai-egunak eta abar luze bat. Lan baldintzak, soldatak, jai-egunak eta abar.Lan baldintzak, soldatak, jai-egunak eta abar eta abar/eta beste asko."},

{"galdera":"ADINDUN/ADINGABE(KO)","erantzuna":"IZOk (HAEEko Itzulpen Zerbitzu Ofizialak) bi hitz horiek bultzatzen ditu hemazortzi urteko muga horretatik gorakoentzat eta beherakoentzat, hurrenez hurren."},

{"galdera":"ADITZAREN ASPEKTUA (*EMATEN DIDAZU LIBURUA?)","erantzuna":"Gaztelaniaren eraginez, geroaldiaren tokian, orainaldia erabiltzeko joera izaten dugu, batez ere aginduak ematean edo mesedeak eskatzean. *Oraintxe jartzen da.         *Joaten gara kalera?           *Ematen didazu liburua?		Oraintxe jarriko da.          Joango gara kalera?            Emango al didazu liburua?		*Esaten diozu, mesedez, beranduago joango naizela.	Esaiozu, mesedez, beranduago joango naizela.	Eta baita orainaldia, iraganaren tokian ere.	*Napoleon Korsikan jaiotzen da 1769an.	Napolean Korsikan jaio zen 1769an."},

{"galdera":"ADITZERA EMAN/*JAKITERA EMAN/*EZAGUTZERA EMAN","erantzuna":"Euskaltzaindiaren esanetan, jakitera eman baino egokiagoa da aditzera eman.		*Jakitera eman diot datorren astean amaituko dela eskabidea aurkezteko epea.	*Ezagutzera eman diot datorren astean amaituko dela eskabidea aurkezteko epea.		Aditzera eman diot datorren astean amaituko dela eskabidea aurkezteko epea."},

{"galdera":"ADOS (*ADOSTASUNERA HELDU, ADOSTU)","erantzuna":"Adostasunera heldu edo adostu baino hobe ados jarri, bat etorri, elkar hartu...	*Alderdiak, luze eztabaidatu ondoren, adostasunera heldu dira.	Alderdiak, luze eztabaidatu ondoren, ados jarri dira."},

{"galdera":"AGURE/ATSO","erantzuna":"Hitz markatuak dira biak, gutxiespen balioa dute askorentzat, eta ezin erabil daitezke adi-neko-ren sinonimo oso balira bezala.	*Atso-agureentzako bidaia politak antolatu ditu udalak.		Adinekoentzako bidaia politak antolatu ditu udalak."},

{"galdera":"AHAL/AL","erantzuna":"Ahal izatea: zerbait gertatzeko edo egiteko ezintasunik, eragozpenik ez izatea.	Al: galderak egiteko aditzaren aurrean jartzen den hitza.	*Egin ahal dezakegu hori?              *Al baduzu, egizu.	Egin al dezakegu hori?                 Ahal baduzu, egizu."},

{"galdera":"AHALDUN/ALDUNDI","erantzuna":"Hitz hauek, maiz, gaizki idazten ditugu: h-rik ez duenari h-a jartzen diogu eta alderantziz.	Ahaldun: herriak hautatutako ordezkaria (h-a duela).	Aldundi: ahaldunek osatzen duten erakundea (h-rik gabe).	*Aldun Nagusia Ahaldundira etorri da.		Ahaldun nagusia Aldundira etorri da."},

{"galdera":"AHALERA","erantzuna":"Askotan, inongo beharrik gabe eta gehiegitan erabiltzen dugu ahalera.		*Mendi honetatik paisaia zoragarria ikus daiteke.	Mendi honetatik paisaia zoragarria ikusten da.		Gainera, adizki horiek (daiteke, dezake...) ahalmena adierazten dute. Zalantza edo hipotesia azaltzeko beste baliabide batzuk daude: baliteke, antza (denez), omen...	*Ordutegia berriro aldatu dutela-eta, aztertzaileak haserretu daitezke.	Ordutegia berriro aldatu dutela-eta, litekeena da aztertzaileak haserretzea."},

{"galdera":"AHAZTU","erantzuna":"Ahaztu aditzak -t(z)en edo -t(z)ea har ditzake, baina adiera desberdinarekin. Ez da gauza bera: Posta elektronikoaren bidez mezua bidaltzen ahaztu zait (lehen banekien, baina ahaztu egin zait). Posta elektronikoaren bidez mezua bidaltzea ahaztu zait (mezua bidali behar nuen, baina ahaztu)."},

{"galdera":"AIPATITIS","erantzuna":"Aipatu, aipatutako... beharrik gabe erabiltzen ditugu maiz. Gogoratu euskaraz erakusleak dauzkagula aurreko zerbaiten edo norbaiten erreferentzia egiteko.		*Udaletxean batzorde bat sortu da. Aipatutako batzorde horren lana...		Udaletxean batzorde bat sortu da. Batzorde horren lana...	Udaletxean batzorde bat sortu da eta horren lana..."},

{"galdera":"AIRE GIROTU/*HAIZE GIROTU","erantzuna":"Erabili aire girotu euskara batuan."},

{"galdera":"AITZIN/ANTZINA/*AINTZINA","erantzuna":"Esan nahi duguna aurre bada, erabili aitzin euskara batuan. Esan nahi duguna aspaldi bada, erabili antzina.		*Zure aintzinean eseri zen eta aintzinako gauzak kontatu zituen.	Zure aitzinean eseri zen eta antzinako gauzak kontatu zituen.	Era berean, gogoratu, hitza antzinatasuna dela eta ez *aintzinatasuna."},

{"galdera":"ALDIRIKO TREN/*INGURUTREN","erantzuna":"Erabili aldiriko tren."},

{"galdera":"ALTU/HANDI","erantzuna":"Sarritan, handi-ren tokian, gaztelaniaren eraginez, altu erabiltzen dugu.		*Lanpostu honetara maila altuko jendeak eman du izena.	Lanpostu honetara maila handiko jendeak eman du izena. Bestalde, kontuan izan handi idatzi behar dela, eta ez *haundi."},

{"galdera":"ANDRE/ANDERE","erantzuna":"Andere Iparraldeko forma da; Euskaltzaindiak andre hobesten du euskara baturako."},

{"galdera":"ANTI-","erantzuna":"Hitzak sortzerakoan, anti- aurrizkia erabiltzeko joera handia dugu, konturatu gabe euskaraz bestelako bideak ere baditugula horretarako.*Antikonstituzionala./Konstituzioaren aurkakoa.*Antimonarkikoa./Monarkiaren aurkakoa."},

{"galdera":"ANTZEMAN/ATZEMAN","erantzuna":"Maiz ageri dira bata bestearen ordez. Antzeman aditza igarri aditzaren parekoa da; atzeman, berriz, harrapatu aditzarena (eta zenbaitetan aurkitu-rena).	Antzeman diot ez dela hemengoa.		Azkenean atzeman dute lapurra."},

{"galdera":"ARAU-ZATIAK","erantzuna":"Arau-zatien izendapenak egiterakoan, askotan, zalantzak izaten ditugu. Hona hemen Itzultzaile Zerbitzu Ofizialak Euskal Herriko Agintaritzaren Aldizkariko itzultzaileen oniritziarekin hobetsi eta gomendatutakoa:	Título/Titulu, Capítulo/Kapitulu, Sección/Atal, Artículo/Artikulu, Párrafo (artikuluaren zati zenbakiduna)/Paragrafo, Apartado (paragrafoaren zati letraduna)/Idatz-zati"},

{"galdera":"ARAZI/*ERAZI","erantzuna":"Euskaltzaindiak arazi erabiltzea gomendatzen du, salbuespen bakarrarekin: adierazi. Gogora ezazu aditz oinari, hau da, -tu eta -i bukaerak kenduta gelditzen zaigun formari (sar-, ikus-...) lotuta idatzi behar dela: iraunarazi, ezagutarazi, geldiarazi..., eta aditza -a bokalaz amaitzen bada, -a bakarrarekin idatziko dugula: *aldaarazi/aldarazi, *koordinaarazi/koordinarazi..."},

{"galdera":"ARAZO","erantzuna":"Arazo hitza, aukeran, gehiegi erabiltzen dugu. Dena da arazo administrazioan. Horrekin ez dugu esan nahi gaizki dagoenik; bai, ordea, hitz hori benetan 'arazoa' denerako erabili behar dela. Ez dezagun erabili arazo hitza, beraz, adierazi nahi duguna gaia, gertaera, auzia... bada.*Gaurko bilerako bigarren gaia udaltzainen kontratazioa da. Arazo horri dagokionez.../Gaurko bilerako bigarren gaia udaltzainen kontratazioa da. Gai horri dagokionez..."},

{"galdera":"ARRATSALDEZ/ARRATSALDEAN (GOIZEZ, EGUNEZ...)","erantzuna":"Noizkoa den ez badakigu, arratsaldez. Eta, noizkoa den (atzokoa, gaurkoa...) badakigu, berriz, arratsaldean.	Lana arratsaldez (goizez, egunez...) egiten dugu.	Lana atzo arratsaldean (goizean, eguerdian...) bukatu genuen."},

{"galdera":"ARRETA (*ARRETA DEITU)","erantzuna":"Gaztelaniazko llamar la atención-ek adiera bat baino gehiago har ditzake euskaraz; hala ere, behin eta berriz jotzen dugu *arreta deitu erdarakadara.	*Bere zapata gorriek arreta deitu zidaten.	Bere zapata gorriek atentzioa eman zidaten.		Bere zapata gorriak deigarriak gertatu zitzaizkidan.	*Arreta deitu zion, zapatak zikin eramateagatik.		Errieta egin zion, zapatak zikin eramateagatik.		*Gustuko du toki guztietan arreta deitzea.	Gustuko du toki guztietan nabarmentzea."},

{"galdera":"ARTXIBOZAIN/*ARTXIBARI","erantzuna":"Erabili artxibozain edo agirizain euskara batuan."},

{"galdera":"ASKO, LUZE, HANDIA (*BERO ASKO EGITEN DU)","erantzuna":"Hauek guztiak nahastu egiten ditugu sarritan. Asko/gutxi: ZENBAT galderari erantzuten diote. Izen zenbakarriekin edo neurgarriekin erabiliko ditugu. Luze/labur, handi/txiki, gogor/leun: hauek NOLAKOA galderari erantzuten diote, izen neurgaitzekin erabiltzen dira eta intentsitatea adierazten dute.*Gose asko pasa dute./Gose handia pasa dute.	*Min asko egin dit./ Min handia egin dit.	*Asko maite zaitut./Oso maite zaitut./Maite-maite zaitut.	*Denbora askoan egon zen zain./Denbora luzean egon zen zain.	*Arantxak Amaiaren antz asko du./Arantxak Amaiaren antz handia du./Arantxa Amaiaren antz-antzekoa da."},

{"galdera":"ASMOZ (*EGIN ASMOZ)","erantzuna":"Euskaltzaindiaren arabera, egiteko asmoz, joateko asmoz, eztabaidatzeko asmoz eta tradizioa duten horrelako egiturak erabili behar ditugu, eta ez *egin asmoz, *joan asmoz, *eztabaidatu asmoz. Hala ere, kontuan izan, beti ere naturalagoak direla hauek: egiteko asmotan, egiteko asmoarekin...	*Hori egin asmoz abiatu da./Hori egiteko asmotan abiatu da./Hori egiteko asmoarekin abiatu da."},

{"galdera":"ATXILOTU/*DETENITU","erantzuna":"Erabili atxilotu euskara batuan."},

{"galdera":"AURKITU/BILATU","erantzuna":"Maiz, nahastu egiten ditugu. Lehena (bilatu) bestea (aurkitu) lortzeko ahalegina da.	*Aurkitu ondoren bilatu egin dut.	Bilatu ondoren aurkitu egin dut.	Zenbaitetan, aurkitu aditza erabil genezake egon aditzaren ordez, baina, ez da komeni gehiegikeriaz erabiltzea.	*Gizon bat aurkitzen da teilatuan./Gizon bat dago teilatuan.	*Gaur gaizki aurkitzen naiz./ Gaur gaizki nago.	*Guggenheim museoa Bilbon kokatuta aurkitzen da./Guggenheim museoa Bilbon dago."},

{"galdera":"AURREALDE, AURREKO ALDE/*AURREKALDE","erantzuna":"Erabili aurrealde edo aurreko alde, eta atzealde edo atzeko alde euskara batuan."},

{"galdera":"AURREAN","erantzuna":"Zenbaitetan, gaztelaniaren bidetik, -(r)en aurrean egitura gehiegi erabiltzen dugu. Errekurtsoak, adibidez, beti norbaiti jartzen zaizkio, eta ez norbaiten aurrean.	*Alkatearen aurrean errekurtsoa aurkeztu du./Alkateari errekurtsoa aurkeztu dio."},

{"galdera":"AUTO, BERIBIL/KOTXE","erantzuna":"Erabili auto edo beribil euskara batuan. Hala ere, kotxe hitza zaldigurdi, bagoi, eta abarren kidea denean edo Hegoaldean haurrak eramatekoa denean bakarrik erabiliko dugu maila jasoan."},

{"galdera":"AUTONOMI(A)-PROZESUA/*PROZESU AUTONOMIKOA","erantzuna":"Prozesu autonomikoa, arazo burokratikoak... (izena+izenondoa) baino egokiagoak dira euskaraz autonomia-prozesua, burokrazia-arazoak... (izena+izena). Hala ere, bigarren zatiko izenondoa (autonomikoa) aurrera ekartzeak, askotan, lanak ematen dizkigu, eta hitz-elkarketa gaizki egiten dugu: *autonomiko prozesua, *burokratiko arazoak...	Bestalde, gogoratu, hitz elkartuetako lehen hitzak bukaeran -ia dutenean, -a hori kenduta nahiz kendu gabe idatz daitekeela: autonomi prozesua/autonomia prozesua/autonomia-prozesua. Gaizki dagoen bakarra hau da: autonomi-prozesua."},

{"galdera":"BADA/*BA","erantzuna":"Euskara mintzatuan onartzekoa da ba forma, maila neutroari bada forma dagokion arren. Euskara idatzian, aldiz, hobe bada."},

{"galdera":"BAIKOR/EZKOR","erantzuna":"Pertsonak izaten dira baikorrak/ezkorrak. Bestelakoetan erabili: positiboa/negatiboa, ona/txarra, egokia/desegokia...	*Emaitza baikorra izan da./Emaitza ona/positiboa/itxaropentsua izan da."},

{"galdera":"BALDINTZA","erantzuna":"Maiz, gaztelaniaren eraginez, baldintza hitza gehiegi eta tokiz kanpo erabiltzen dugu. Askotan, baldintza hitza baino egokiagoa da egoera hitza erabiltzea.	*Gela baldintza txarrean dago./Gela egoera txarrean dago./Gela txarto dago (erregistroaren arabera)."},

{"galdera":"BALDINTZAK (ZURRUMURRU BALDINTZAK)","erantzuna":"Zenbait esalditan, zurrumurrua tarteko bada, inongo baldintzarik ez egon arren, baldintzaren ondorioa adierazten duten aditzak erabiltzen ditugu, gaztelaniaz ere hala erabiltzen direlako.	*Iturri batzuen arabera, Espainiako Erregea uda honetan ezkonduko litzateke./Iturri batzuen arabera, Espainiako Erregea uda honetan ezkonduko da/ ezkontzekoa da/ezkontzekotan da."},

{"galdera":"BALIATU","erantzuna":"Baliatu aditzak aditz erregimen diferenteak har ditzake, adieraren arabera:	1. zaio aditza: inori zerbait edo norbait baliagarri gertatu (zuk esandakoa baliatu zaio).	2. da aditza: zer edo zer egiteko norbait edo zerbait erabili; (-z) kasu atzizkia eskatzen du (zuk esandakoaz baliatu da).	3. du aditza: erabili adierarekin (lan horren egiteko liburu asko baliatu dituzte)."},

{"galdera":"BALIO/BALORE","erantzuna":"Zenbaitetan, nahastu egiten ditugu:	Balioa: kostua, prezioa, salneurria.	Balorea: lagunarteko hitza da; maila neutroan hobe kemena, adorea.	*Zein da aterki honen balorea?Zein da aterki honen balioa?/Zenbat balio du aterki honek?          * Horrek dik balioa, horrek!/Horrek dik balorea, horrek! (kemena)"},

{"galdera":"*BANKU/*ZENTRO","erantzuna":"Askotan, banco edo centro bezalako hitzak ikusten ditugunean, itzulpen zuzena egin eta banku edo zentro idazten dugu, konturatu gabe, horretarako euskarak badituela bestelako hitzak ere: etxe, -tegi, egoitza, gordailu...	*Datu bankua./Datutegia./Datu-gordailua.	*Zaharren zentroa./Zaharren egoitza./Zaharren etxea."},

{"galdera":"BARNEAN EGON/*BARNE EGON","erantzuna":"*-(r)en barne egon forma okerra da; -(r)en barnean egon erabili behar dugu.	*Kafea ere prezioaren barne dago.	Kafea ere prezioaren barnean dago.	Bide batez esan behar dugu barnean hitzak lekua adierazten duela nagusiki, eta, askotan, behar ez den tokian erabiltzen dela.	*Hitzaldien barnean erakusketa bat ere badago.	Hitzaldien egitarauan erakusketa bat ere badago.	Hitzaldiekin batera erakusketa bat ere badago."},

{"galdera":"BAT/A","erantzuna":"Gaztelaniazko un/una guztiak ez dira beti bat euskaraz.	*Baimen bat behar da hara sartzeko.               *Alfer bat zara.	Baimena behar da hara sartzeko.                   Alferra zara, itzela!		Ez gaitezen, ordea, beste muturrera joan eta bat guztiak debekatu.	Behin batean, herri txiki batean, neskatila bizkor eta bihurri bat bizi zen.	Hori da gizon bat, jatorra, eskuzabala... eta inoiz gezurrik esango ez dizuna.	Ez ahaztu zehaztugabetasun handiagoa adierazi nahi denean, -(r)en bat erabil dezakegula.	Gogoratu horrelakoak mugagabean jarri behar direla, eta ez singularrean, ez pluralean.	*Dei bat baldin badago, bideratu egin beharko da.	*Deiaren bat/Deien bat baldin badago, bideratu egin beharko da.	Deiren bat baldin badago, bideratu egin beharko da.	Deirik badago, bideratu egin beharko da.	Azkenik, bat osagaia duten hainbat hitz idazterakoan zalantza egiten dugu askotan. Hona hemen hitz horietako batzuk nola idatzi: bat-batean/*bapatean, bat-bateko/*bapateko, bat-batekotasun/*bapatekotasun, batik bat/*batipat, bat egin, bat-egite, batean (gurasoekin batean bizi da bere etxean; bata etortzearekin batean joan da bestea). batera (guztiek batera oihu egin zuten; nirekin batera doa nire itzala; zu iristearekin batera abiatuko naiz). bat ere (ez du bilera bat ere huts egin)."},
{"galdera":"BATEZ BESTE/*BATAZBESTE","erantzuna":"Erabili batez beste eta batez bestekoa euskara batuan.	Batez beste egunean hamar saltzen ditut.	Batez besteko matematikoa atera behar da."},

{"galdera":"BATZUK","erantzuna":"Forma hauek erabaki ditu Euskaltzaindiak batzuk-en deklinabideari dagokionez:batzuk (batzuk etorri dira)./batzuek (batzuek egin dute)./ batzuei/batzuen (batzuengan, batzuengana, batzuengandik, batzuen baitan, etab.)./batzuekin/batzuez/batzuentzat/batzuetan/batzuetako/batzuetara/batzuetatik/batzuetarik	Horrenbestez, kontuz honelakoekin:º*Batzutan etortzen da./Batzuetan etortzen da.                  *Etxe batzutan ez dago argirik./Etxe batzuetan ez dago argirik.		*Batzuk badakite hori./Batzuek badakite hori.                 *Gizon batzu etorri dira./Gizon batzuk etorri dira.	Gaztelaniaren eraginez, bat eta batzuk erabiltzen ditugu huts-en ordez, izenondoei balio enfatikoa emateko.	*Inozo batzuk zarete!/Inozo hutsak/galantak zarete!	*Alfer batzuk dira arduradun horiek./Alfer hutsak/itzelak dira arduradun horiek."},

{"galdera":"BEGIRATU DIZUT/ZAITUT","erantzuna":"Bi adiera ditu begiratu aditzak: so egin eta zaindu. Esanahiak aditz laguntzailearen bidez bereizten ditugu:	Begiratu dizut (so egin, behatu)./ Begiratu zaitut (babestu, zaindu)."},

{"galdera":"BEHAR","erantzuna":"Uste zabal baten arabera, joan behar naiz gaizki dago, eta joan behar dut zuzen, baina,kasu honetan, usteak ustel; izan ere, biak ondo daude."},

{"galdera":"BEHIN-BEHINEKO/*PROBISIONAL","erantzuna":"Erabili behin-behineko euskara batuan."},

{"galdera":"BENETAKO/*BENETAZKO, PRESAKO/*PRESAZKO","erantzuna":"Batzuetan, beste hitz batzuen analogiaz edo, berez erabili behar genukeen -ko atzizkiaren ordez, -zko atzizkia eransten dugu, eta horregatik nonahi entzun eta irakurtzen dira benetazko eta presazko bezalakoak. Euskara batuan, ordea, benetako eta presako edo presakako erabili."},

{"galdera":"BER-/BIR-","erantzuna":"Sarriegi erabiltzen da aurrizki hau, erdarazko re- aurrizkiaren eraginez: batzuetan, ondo; besteetan, ordea, txarto. Gainera, nekez esan daiteke egokitasunaren eta gehiegikeriaren arteko muga non dagoen. Horregatik, erabilera okerrak eta larregizko errepikapenak saihesteko, ulerterrazagoa eta egokiagoa izaten da berriz edo berriro erabiltzea.	*Berresan/Berriz esan	*Birplanteatu/Berriz mahairatu	*Berraztertu/Berriz aztertu	*Zerbaiti berrekin/Zerbait berriz egiten hasi	*Soldatak berregokitu/Soldatak egokitu	*Igandean berragertuko da Karmona/Igandean jokatuko du Karmonak berriz	*Petrolioa birfindu/Petrolioa findu"},

{"galdera":"BERA/BERDIN","erantzuna":"Bera ez da berdin hitzarekin nahasi behar. Bera: gauza bakarra da, baina behin baino gehiagotan errepikatzen da: Senar bera daukate bi andre horiek, jakinaren gainean egon barik (senar bera bientzat). Ikusten denez, bera hitzak baino ez du deklinabide marka hartzen: senar bera. Berdin: elkarren antza duten gauza bi edo gehiago. Zure jantzia eta nirea oso antzekoak dira, berdinak dira (jantzi bana). Bestalde, bera hitzak badu beste zeregin bat: aurreko hitzak adierazten duena azpimarratzea, nor eta..., norekin eta... esapideen antzera. Eta lehen azaldu dugun erabileran ez bezala, aurreko hitzak ere hartzen du deklinabide marka. Sailburuak berak eman dizkigu zorionak. Alkatearekin berarekin egin nuen topo oporretan."},

{"galdera":"BERANDU(AGO)/GERO(AGO)","erantzuna":"Gaztelaniazko tarde hitzak bi adiera ditu: berandu eta gero. Beharbada, buruan konturatu gabe erdara darabilgulako, nahasi egiten ditugu biak. Gero: beste zerbaiten ondoren adierazten du, puntualitatearekin edo garaiz ibiltzearekin inolako zerikusirik gabe, hau da, segida kronologiko hutsa adierazten du. Erabil liteke geroago; esaterako, demagun batek esan duela Kolon 1475ean heldu zela Ameriketara; orduan, hauxe erantzun beharko: *Ez horixe! Askoz beranduago heldu zen: 1492an, hain zuzen ere. Ez horixe! Askoz geroago heldu zen: 1492an, hain zuzen ere. Berandu: atzerapena adierazten du; hau da, behar den ordua edo sasoiaren ondoren, eta goiz edo sasoiz hitzen kontrakoa. Jon berandu heldu da: bilera zazpietan zen arren, zortzietan heldu da. Beranduago erabili ahal izateko, behar-beharrezkoa da lehenago berandu bat erabili izana. Esaterako, demagun bilera bat seietan genuela, baina Jon sei eta erdietan heldu dela, eta Miren, ordea, zazpietan; hortaz: Jon berandu heldu da eta Miren beranduago."},

{"galdera":"BEREZI/BEREIZI","erantzuna":"Ez elkarrekin nahastu. Berezi izenondoa da. Bilera berezi bat egingo dugu arazoa konpontzeko. Bereizi, ordea, aditza da, eta ez besterik. Proposamenaren alde onak eta txarrak bereizi zituen batzordeko kideak."},

{"galdera":"BERRESKURATU","erantzuna":"Gaztelaniaz recuperar erabiltzen den guztietan, berreskuratu erabiltzera jotzen dugu. Euskaraz, baina, beste esapide batzuk erabili behar dira hainbat egoeratan. Esaterako: *Ostiraleko bilerak berreskuratuko dira. Berriz bilduko gara ostiraletan. Hau ere, erdarakada nabarmena da: *Buruan kolpea hartu eta minutu baten ondoren berreskuratu zuen konortea. Buruan kolpea hartu eta minutu baten ondoren etorri zen bere onera/konortera."},

{"galdera":"BERRIA/BESTE BAT (*GOL BERRIA SARTU)","erantzuna":"Berri hitzak honako esanahi hauek ditu: oe Erabili, hondatu edo urratu gabea: oinetako berriak nituen, zuk zapaldu arte. oe Orain-oraingoa, egin berria: ogi berriaren usaina maite dut. oe Aurreko zerbaiten ordezkoa: zuzendari berria izendatu dute. Hala ere, badirudi beste adiera bat hasi dela zabaltzen. Gertakari batzuen zerrendan zerbait eransten dela adierazteko erabiltzen dugu, beste bat erabili beharrean. Adiera berri hori okerra eta tradizio gabea da. Horren ondorioz, esapide oker eta gaizki ulertze ugari sortarazten du: *garaipen berri bat lortu,* gol berri bat sartu, *eraso berri bat jasan... zerrenda luzea osa genezake. Bistan dago ez dagoela garaipen zaharrik, ez gol zaharrik, ezta eraso zaharrik ere, eta argi dago horietan guztietan beste bat erabili behar dugula: beste garaipen bat, beste gol bat, beste eraso bat... Inoiz, biak izan daitezke zuzenak, baina ondo erreparatu esan nahi dugunari, okerrik ez egiteko. Proposamen berria egin digute (aurrekoa bertan behera utzi dute eta haren ordezko proposamena egin digute). Beste proposamen bat egin digute (aurrekoaz gain, badugu beste proposamen bat mahai gainean)."},

{"galdera":"BESTE","erantzuna":"Kontuz, beste izenlaguna erabiltzerakoan!*Beste gola sartu digute.                *Beste gauza ere esan zuen.	Beste gol bat sartu digute.              Beste gauza bat ere esan zuen."},

{"galdera":"BESTERIK EZ","erantzuna":"Duda egiten dugu askotan besterik ez esapidea erabiltzean, besterik horren aurreko hitza pluralean badago: liburuak besterik ez dut irakurtzen... ala ez ditut? Hona erantzuna: besterik da esapide horretan aditzaren objektua: besterik ez dut idatzi behar dugu.	*Txostenaren ondorioak besterik ez nituen azpimarratu.	Txostenaren ondorioak besterik ez nuen azpimarratu.	*Hitzaldira lagunak besterik ez zaizkio etorri.	Hitzaldira lagunak besterik ez zaio etorri."},

{"galdera":"BEZALA (*AMERIKETARA JOAN ZEN ARTZAIN BEZALA)","erantzuna":"Ezin dira gaztelaniazko como guztiak bezala-rekin ordezkatu. Batzuetan ez da ezer jarri behar.	*Bost urtez aritu zen Donostian irakasle bezala.	Bost urtez aritu zen Donostian irakasle.	Eta beste egitura batzuk ere erabil daitezke.	*Zuzendari bezala, ez dut zertan fitxatu.	Zuzendari naizenez/naizen aldetik, ez dut zertan fitxatu.	Halaber, ez dira gauza bera (-n) bezala eta -(e)nez.	Bezala: Besteak esandakoarekin bat egiten dugu edo esandakoa egiazkotzat jotzen dugu.	Irratiak esan duen bezala, prezioek gora egingo dute.	Iñakik esan bezala, baldintza horiek onartezinak dira.	-nez: Ziurtasun txikiagoa dago. Erlatibizatu-edo egiten da esandakoa.	Irratiak esan duenez, prezioek gora egingo dute.	Iñakik esan duenez, baldintza horiek onartezinak dira."},

{"galdera":"BEZALA/BEZALAKO","erantzuna":"Ez nahastu bezala eta bezalako hitzak. Bezalako hitzak NOLAKOA galderari erantzuten dio, eta bezala hitzak, ordea, NOLA galderari. Hortaz, ez dira gauza bera:	Zuk nahi zenuen bezala egin dute irudia (modu berean egin dute irudia).	Zuk nahi zenuen bezalakoa egin dute irudia (nahi zenuen itxura bera du irudiak).	Kontuz ibili ­tzea bukaera duen sintagma bat badugu. Euskaltzaindiaren iritziz, badirudi nominalizazioak ezin duela bezalakoa hartu, bezala baizik.	*Liburua idaztea barruak hustutzea bezalakoa izan da.	Liburua idaztea barruak hustutzea bezala izan da.	Gero eta sarriago entzuten dira honelako esaldiak:	*Tomatea eta uraza bezalako gaiak, garestitu egingo dira.	Hobe hala nola, besteak beste edo esaterako esapideak erabiltzea.	Zenbait gai garestitu egingo dira, hala nola, tomatea eta uraza.	Zenbait gai garestitu egingo dira, esaterako/besteak beste, tomatea eta uraza."},

{"galdera":"BIDESARI/ORDAINLEKU/*PEAJE","erantzuna":"Erabili bidesari (autobidea erabiltzeagatik ordaindu ohi dena) eta ordainleku (bidesaria ordaintzeko lekua). Euskaltzaindiak *peaje hitza gaitzetsi du.	Europistas enpresak bidesaria garestitu egin du.	Altubeko ordainlekuan auto-ilara luzeak izan dira."},

{"galdera":"BIHURKARIAK (*AURPEGIA GARBITU NAIZ)","erantzuna":"Esaldi bihurkarietan honako esamoldeak aurkitzen ditugu. Argi ibili!	*Bota egin da leihotik behera.	Bere burua bota du leihotik behera.	*Etorriko ote den galdetzen naiz.	Etorriko ote den galdetzen diot neure buruari.	Bestalde, zenbait aditzekin bihurkaritasuna adierazi nahi dugunean (jantzi, garbitu...), esamolde desegokiak erabiltzen ditugu. Ikusi adibideak:	Jantzi naiz.                              Garbitu zara.		*Galtzak jantzi naiz.                     *Hortzak garbitu zara.	Galtzak jantzi ditut.                     Hortzak garbitu dituzu.	Bidenabar, gogoratu *nire burua, *zure burua... gaizki daudela, neure burua, zeure	burua... dira zuzenak.	Plurala erabiltzen dugunean, burua singularrean gordeko dugu.	*Gauzak ez badira ondo ateratzen *geure buruak botako ditugu leihotik.	Gauzak ez badira ondo ateratzen geure burua botako dugu leihotik."},

{"galdera":"BIHURTU/BILAKATU (*ALKATEAN BILAKATU)","erantzuna":"Askotan, gaztelaniazko egituran oinarrituta erabiltzen ditugu bihurtu eta bilakatu aditzak.Galdera ez da zertan bihurtu...? Aitzitik, zer bihurtu...? da galdera zuzena. Bihurtu aditzaren aurreko hitza bakarrik badago, mugagabean jarri behar dugu. Printzesa igel bihurtu da (ez, ordea, igel batean, ezta igel bat ere). Ura ardo bihurtu zuen (ez, ordea, ardoan, ezta ardotan ere). Ostera, lagunduta-edo baldin badago, hau da, ondoan zerbait baldin badu (izenondoa, izenlaguna, adjektibo konparatiboa, erlatibozko perpausa, etab.) artikulua eskatzen du askotan. Lehengo lantegia parke publikoa bihurtu dute. Emakumerik ederrena bihurtu zen. Inork nahi ez duen zabortegia bihurtu nahi dute auzoko pagadia."},
{"galdera":"
BITARTEAN","erantzuna":"
Onargarria bakarrik bi ekintzak batera egiten direnean: fotokopiak egiten dituzun bitartean
nik kafeak ekarriko ditut.

*Zuzendariari soldata igo zioten bitartean, teknikariok lehengo moduan geratu ginen.

Zuzendariari soldata igo zioten, baina teknikariok lehengo moduan geratu ginen.

"},
{"galdera":"
BIZI/BIZITZA/BIZIMODU","erantzuna":"
Nahiz eta Euskaltzaindiak bi hitzen arteko bereizketa oraindik argitzeke daukan, askok
honela bereizten dituzte bizia eta bizitza:

Bizia biologikoa da: bizia galdu, bizia kendu, bizia eman, bizia barkatu...

Bizitza, ordea, kronologikoa: Jesusen bizitza; jaiotzatik heriotzara, bizitzako egun guztie-
tan, zintzo jokatu zuen...

Bizimodu hitzak, berriz, bizitzeko modua edo bizibidea adierazten du.

Eguneroko bizimodua iluna eta tristea iruditzen zaio.

Bizimodua irabazteko lan egin behar izan zuen.

"},
{"galdera":"
BIZKAITIK ZUBEROARA/*BIZKAIATIK ZUBERORA","erantzuna":"
Izen berezi hauek, beste batzuen artean, amaierako -a galdu egiten dute deklinatzerakoan:
Peñacerrada-Urizaharra, Erribera Beitia, Zigoitia, Bizkaia, Forua, Mallabia, Mañaria,
Azkoitia, Azpeitia, Hondarribia, Mutiloa...

*Bizkaiatik             *Foruako             *Azkotiako

Bizkaitik               Foruko               Azkotiko

Baina NON kasuan deklinatzerakoan, amaierako -a hori berriro hartzen dute.

*Bizkain                *Forun               *Azkoitin

Bizkaian                Foruan               Azkoitian

Leku-izen batzuek, ordea, -a itsatsia dute, eta horiek, deklinatzerakoan, ez dute amaierako
-a galtzen. Kontuz, beraz, hitz hauekin: Arrazua-Ubarrundia, Barrundia, Laguardia,
Valdegovía, Zuia, Lemoa, Mungia, Ondarroa, Plentzia, Alegia, Donostia-San Sebastián,
Getaria, Lasarte-Oria, Olaberria, Ordizia, Pasaia, Errenteria, Zaldibia, Zestoa, Nafarroa,
Zuberoa...

*Donostira              *Zuberora            *Plentziko

Donostiara              Zuberoara            Plentziako

"},
{"galdera":"
BOLUNTARIO/*BOLONDRES","erantzuna":"
Erabili boluntario euskara batuan.
"},
{"galdera":"
BORROKATU/DANTZATU/JOLASTU","erantzuna":"
Aditz horietan guztietan, izan aditza erabili:

*Irabazi arte borrokatuko dugu.

Irabazi arte borrokatuko gara.

*Lehertu arte dantzatu genuen.

Lehertu arte dantzatu ginen.

*Baratzean jolastu dute.

Baratzean jolastu dira.

Hala ere, badirudi are jatorragoa dela borrokan egin, dantzan egin, jolasean ibili, musean
egin... esapideak erabiltzea.

Irabazi arte egingo dugu borrokan.

Lehertu arte egin genuen dantzan.

Baratzean ibili dira jolasean.

"},
{"galdera":"
BOSGARREN/*BOSTGARREN","erantzuna":"
Euskara batuan bosgarren erabili.
"},
{"galdera":"
BOSPASEI/*BOSTPASEI, LAUZPABOST/*LAUPABOST","erantzuna":"
Erabili bospasei eta lauzpabost euskara batuan.
"},
{"galdera":"
BOTA (*SIESTA BOTA)","erantzuna":"
Azkenaldian bota gehiegi ikusten da euskaraz.

*Senargaia bota.                        *Siesta bota.

Senargaia egin.                         Siesta egin.


Lagunarteko elkarrizketetan edo antzekoetan erabil daitekeen arren, hizkera-maila jaso edo
zainduetan egokiagoa dirudi bestelakoak erabiltzea.

*Kargutik bota dute.                    *Administrazioari bota dio errua.

Kargutik kendu dute.                    Administrazioari leporatu/egotzi dio errua.

Faltan bota ere ez da esapide egokia euskaraz.

*Faltan botatzen dut.

Haren hutsa/hutsunea sumatzen dut.

Haren zuloa gelditu da/nabari da.

"},
{"galdera":"
BUKATU (*GAIAREKIN BUKATZEKO)","erantzuna":"
Batzuetan, ez da zuzena -(r)ekin bukatu egitura:

*Afariarekin bukatu zuen.               *Gai horrekin bukatzeko...

Afaria bukatu zuen.                     Gaia amaitzeko...

Afaltzen, dena jan zuen.                Gaiari amaiera emateko...

"},
{"galdera":"
BURUTU","erantzuna":"
Askotan, egin adiera ematen zaio, gaztelaniazko llevar a cabo horrekin nahastuta. Ostera,
amaitu esan nahi du aditz honek, eta ez egin ezta gauzatu ere.

*Hiruhileko honetan sei bilera burutuko ditugu.

Hiruhileko honetan sei bilera egingo ditugu.

"},
{"galdera":"
DAGOENEKO/HONEZKERO","erantzuna":"
Sarri askotan nahastu egiten dira.
Honezkero: ziurtatu gabeko ustea adierazten du:

Zazpiak dira: honezkero etxean izango da (etxean dagoela uste dugu).

Dagoeneko: zerbait egiaztatua adierazten du, kontu jakina da:

Dagoeneko heldu da lanera: oraintxe bertan jaso dut haren mezu bat ordenagailuan.

Iraganaz ari bagara, hobe ordurako:

Zazpietan deitu nion bulegora, baina ordurako etxerako bidean zegoen.

"},
{"galdera":"
DAGOKIONEZ/DAGOKIONEAN","erantzuna":"
Gaztelaniazko en lo que respecta esapidea euskaraz ematean dagokionez forma zuzenaren
lekua ari da hartzen dagokionean forma desegokia. Arrazoia, ezin argiagoa izan: itzulpen
hitzez hitzekoa eginez, erdarazko en hori -ean bihurtzen dugu. Baina forma bakoitzak badu
bere erabilera-eremu egokia:

Dagokionez: erdarazko en lo que respecta, en lo concerniente... esapideen ordain egokia.

*Bigarren gaiari dagokionean, erabateko desadostasuna agertu zuen.

Bigarren gaiari dagokionez, erabateko desadostasuna agertu zuen.

Dagokionean: denborazkoa denean bakarrik, NOIZ galderaren erantzuna baita. Ezin du
aurrekoa ordezkatu.

*Txanda dagokionez izango du hitz egiteko aukera; ordura arte, hobe du isilik egon.

Txanda dagokionean izango du hitz egiteko aukera; ordura arte, hobe du isilik egon.

"},
{"galdera":"
DATA","erantzuna":"
Zale ugari dituen arren, egitura hau ez da zuzena gutunen amaierako data ematean:

*Vitoria-Gasteiz, 2000ko urriak 22.

Horren ordez, honako hauek erabili euskara batuan:

Vitoria-Gasteiz, 2000ko urriaren 22a.

Vitoria-Gasteizen, 2000ko urriaren 22an.

Urriak zazpi egitura, aposizioan erabili beti, aurretik emandako zerbaiten azalpen gisa eta
koma artean. Eta, kontuz!: zenbakiak ezin dezake deklinabide-markarik hartu.

*Ekainak zazpian itxiko da izena emateko epea.

Ekainaren zazpian itxiko da izena emateko epea.


*Hilak zazpian, datorren asteazkenean,egingo dugu bilera.

Datorren asteazkenean, hilak 7, egingo dugu bilera.

"},
{"galdera":"
DELAKO","erantzuna":"
Oso ezagun ez den hitzen bat edo erdarazko hitzak euskarazko testuinguru batean aurkez-
teko balio du. Kontu handiz erabili behar dugu, gehiegikeriak egin gabe. Bestela, halako
monotonia hartuko du gure testuak, eta, beharbada, erdal egiturak euskal ordainez adiera-
zi ezina agerian utziko.

PRI delako alderdiak irabazi du berriz ere Mexikon.

Partido Revolucionario Institucional delakoak irabazi du berriz ere Mexikon.

Ahal dela, beste bide batzuk ere erabili, hala nola izeneko, deritzan, monotonia hausteko,
edo hobe, hitz arrotzaren adieraren azalpena.

Alderdi Iraultzaile Instituzionala (PRI) berriz atera da garaile hauteskundeetan.

Azken hogei urteotan Mexikon agintean dagoen PRI alderdiak irabazi du berriz.

Bestalde, kontuan izan delako hori aditzaren aldiaren eta numeroaren arabera aldatzen dela.

Short direlako galtzamotzak.

Fakir zelako batek nolako gauzak egiten zituen ikustera joan ginen.

"},
{"galdera":"
DENA/GUZTIA (*LAGUN DENAK)","erantzuna":"
Euskaltzaindiaren ustez, dena zenbatzailea bakarrik doa, ondoan lagunik gabe, eta, hortaz,
zalantzazkotzat jotzen ditu honelakoak:

Lagun denak etorri ziren.                 Proposamen denak onartu ditu.

Beraz, hobe honelakoak erabiltzen baditugu:

Denak etorri ziren.                     Denak onartu ditu.

Guztia zenbatzailea, ordea, bakarrik nahiz izen batekin joan daiteke.

Lagun guztiak etorri ziren.             Proposamen guztiak onartu ditu.

Guztiak etorri ziren.                   Guztiak onartu ditu.

"},
{"galdera":"
DENDA","erantzuna":"
Euskaltzaindiak erabaki du Hiztegi Batuan denda eta salgaia bereizita edo marrarekin lotu-
ta idatzi behar direla.

*altzaridenda             *gozodenda               *liburudenda

altzari-denda             gozo-denda               liburu-denda

altzari denda             gozo denda               liburu denda

"},
{"galdera":"
DEPARTAMENTU/DEPARTAMENDU","erantzuna":"
Ez nahastu hitz biok:
Departamendu: Frantziako administrazio-barrutia.
Departamentu: Saila.
"},
{"galdera":"
*DERRIGORREZ","erantzuna":"
Forma okerra euskara batuan; erabili derrigorrean, nahitaez, ezinbestean...
Bestalde, Euskaltzaindiak derrigor, derrigorrezko eta derrigortu euskara batuan onartzen
dituen arren, honako hauek hobesten ditu: nahitaez, nahitaezko, behartu.

"},
{"galdera":"
DESAGERTU","erantzuna":"
Egia da oso hitz praktikoa dena (batez ere erdaratik itzulpenak egiteko). Baina zerbait edo
norbait galdu dela adierazteko badugu baliabide gehiago: izan ere, galdu aditzak ederto
betetzen du batzuetan desagertu bihurri horren lekua.

*Hizkuntza asko eta asko desagertu dira munduan mende honetan.

Hizkuntza asko eta asko galdu dira munduan mende honetan.


*Itsasoan bi itsasontzi desagertu dira.

Itsasoan bi itsasontzi galdu dira.

Baita honako hauek ere: itsasoratu zenetik ez dago bere berririk, ez dakigu ezer lagun
horretaz...
"},
{"galdera":"
DESBERDIN","erantzuna":"
Gaztelaniazko diferentes edo diversos hitzak ez ditugu beti desberdintasuna adierazteko
erabiltzen. Batzuetan, multzo bateko osagarriak zehaztu gabe aipatzeko erabiltzen ditugu.
Horrek arazo ederra dakar euskaraz zeregin horretan desberdin hitza erabiltzen dugunean.
Hobe, horren ordez batzuk, zenbait, hainbat edo guztiak.

*Formato desberdinetan aurkeztu zuten egitasmoa.

Hainbat formatutan aurkeztu zuten egitasmoa.

*Legebiltzarreko alderdi desberdinak bat etorri ziren bozketan.

Legebiltzarreko alderdiak/alderdi guztiak bat etorri ziren bozketan.

"},
{"galdera":"
DEUSEZTATU/*DEUSEZTU","erantzuna":"
Erabili deuseztatu euskara batuan.
"},
{"galdera":"
DIZIPLINA/*DISTZIPLINA","erantzuna":"
Erabili diziplina euskara batuan.
"},
{"galdera":"
DOKUMENTU/*DOKUMENTO","erantzuna":"
Erabili dokumentu edo agiri euskara batuan.
"},
{"galdera":"
DUELA/ORAIN DELA","erantzuna":"
1. Singularrean beti.

*Orain direla lau urte...                *Dituela bost urte...

Orain dela lau urte...                   Duela bost urte...

2. Deklinabidea.

NOIZ?

Duela lau urte

NOIZ ARTE?

Duela lau urte(ra) arte       Orain dela lau urte(ra) arte

NOIZTIK?

Lau urtetik hona           Duela lau urtetik      Orain dela lau urtetik

"},
{"galdera":"
EDADE, EDADEKO, EDADETU","erantzuna":"
Hitz hauei buruz Euskaltzaindiak hauxe dio: edade, edadeko, edadetu: herri-mailakoak,
Hegoaldekoak; forma hobetsiak hauek dira: adin, adineko, adindu.
"},
{"galdera":"
EDUKI/*EDUKIN","erantzuna":"
Erabili eduki euskara batuan, bai aditza denean bai izena denean.
"},
{"galdera":"
EGIN (*TONTOA EGIN)","erantzuna":"
Horrelakoetan tontoarena egin edo tonto-plantak egin da zuzena, ez tontoa egin.

*Tontoa egiteari uzteko esan zion irakasleak.

Tontoarena egiteari uzteko esan zion irakasleak.

Tonto-plantak egiteari uzteko esan zion irakasleak.
"},
{"galdera":"
EGON/ARI IZAN","erantzuna":"
Lanean nago esaten badugu, batek baino gehiagok egingo du barre: izan ere, askok eta
askok bereizten dituzte egon, batetik, eta ari izan/ibili/jardun bestetik.
Egon: estatikoa-edo da, antza. Kontraesana izango litzateke mugimendua eskatzen duen
ekintza egon aditzarekin adieraztea. Horregatik, hasierako lanean dago bihurria lanean da
edo lantokian dago erabiliz ordezkatu beharko genuke, NON galderari erantzun nahi
badiogu behintzat.

Ari izan/ibili: ekintza dinamikoa adierazten du. ZERTAN galderari erantzun nahi badiogu,
ari izan erabili beharko dugu hasierako esaldiaren ordez: lanean ari da edo lanean
dabil/dihardu.

*Gorpuen bila daude gau eta egun.

Gorpuen bila dabiltza gau eta egun.

*Txarto jokatzen dago.

Txarto jokatzen ari da.

*Beti gauza bera esaten dago.

Beti ari da gauza bera esaten.

"},
{"galdera":"
EHUNEKO/*PORTZENTAIA; PORTZENTAJE","erantzuna":"
Erabili ehuneko euskara batuan. Euskaltzaindiak ez du portzentaia hitza jaso; eta portzen-
taje baino ehuneko hobesten du.
"},
{"galdera":"
EHUNEKOAK","erantzuna":"
Euskaltzaindiaren arau-proposamen baten arabera, ehunekoetan bi kopuru agertuko zaiz-
kigu (%5). Batak multzoa adierazten du (oro har, 100 erabili ohi da), eta besteak azpimul-
tzoa. Multzoa adierazten duen zenbakia hizkiz adierazteko erabili ohi diren kasuak dira:
`tik' eta `ko'.

Gizonetan, ehuneko hamar...

Gizonetan, ehunetik hamar...

Azpimultzoari dagokionean, mugagabean adierazi ohi da (ezaguna ez bada).

Gizonetan, ehuneko/etik zazpiØ (%7) azkarra da.

Gizonetan, ehuneko/etik zazpik (%7k) badaki.

Hala ere, ehuneko mugatu eta jakin batez ari bagara (lehenago aipatu dugulako edo eza-
guna delako), artikulua sartu behar da.

Gutxi iruditu zait bankuan eman didaten %6a.

"},
{"galdera":"
EHUNKA/*EHUNDAKA","erantzuna":"
Erabili ehunka euskara batuan, milaka bezala.
"},
{"galdera":"
EKIN (*IRTETEARI EKIN)","erantzuna":"
Geure testuak edertu nahi ditugunean, kalitatea kantitatean datzalakoan, larregi luzatzen
ditugu esaldiak, esapide bihurrituak eta behar ez diren errepikapenak erabiliaz.

Joera horren erakusgarri izaten da ekin aditzaren gehiegizko erabilpena, askotan, erdaraz-
ko proceder a perifrasiaren berdina eginez. Nork ez ote du holakorik inoiz erabili?

*Trenak irteteari ekin zion.                Trena irten (egin) zen.

*Zinegotziek botoa emateari ekin zioten. Zinegotziek botoa eman (egin) zuten.

*Idazkariak akta irakurtzeari ekin dio. Idazkariak akta irakurri (egin) du.

"},
{"galdera":"
ELKARTE/ERKIDEGO/KOMUNITATE","erantzuna":"
Erabili Euskal Autonomia Erkidegoa eta Nafarroako Foru Erkidegoa.
"},
{"galdera":"
EMAN (*ARAZOAK EMAN DIRA)","erantzuna":"
Zenbait esapidetan eman aditza oker erabiltzen dugu, esapide horiek gaztelaniaz dar adi-
tzarekin egiten ditugulako.

Aditz honekin ezin ditugu, inoiz ere, gertatu, jazo edo izan aditzak ordezkatu.

Beraz, hauek baino:

*Futbol-txapelketako azken jardunaldian sei berdinketa eman dira.

*Arazo hori hamasei urteko gazteen artean ematen da.

...hobe hauek:

Futbol-txapelketako azken jardunaldian sei berdinketa gertatu/jazo/izan dira.

Arazo hori hamasei urteko gazteen artean gertatzen da.

Horrela ateratzen dira urratsak eman, hitzaldia eman... esapideak ere. Ohitura berri sama-
rra da, euskarak berezkoagoa baitu horietan egin aditza erabiltzea: urratsak egin, hitzaldia
egin...

"},
{"galdera":"
ERAMAN (*ONDO ERAMATEN GARA)","erantzuna":"
Gehiegitan erabiltzen dugu aditz hau, erdaratik hartutako hainbat egituraren eraginez.

*Gobernuak daraman politika.

Gobernuaren politika.

Gobernuak duen politika.


*Ardura hori daraman epailea.

Horretaz arduratzen den epailea.

Ardura hori duen epailea.


*Bilbora daraman bidea.

Bilboko bidea.

Bilbora doan bidea.


*Ondo eramaten gara.

Ondo konpontzen gara.

"},
{"galdera":"
ERANSKIN/*ERASKIN","erantzuna":"
Erabili eranskin euskara batuan.

"},
{"galdera":"

ERANTZUKIZUN/*ERANTZUNKIZUN","erantzuna":"
Erabili erantzukizun euskara batuan.
"},
{"galdera":"
ERANTZUN","erantzuna":"
Kalkoaren mugan, batzuetan.

*Diputatuaren ustez epaiak aurreikuspenei erantzun die.

Diputatuaren ustez epaiak espero zena eman du.


*Erabaki horrek ez dakit zer nahiri erantzun dion.

Erabaki hori ez dakit zer nahiren ondorio den.

"},
{"galdera":"
ERASO/*ERASOTU","erantzuna":"
Eraso da aditza, ez erasotu, eta NOR-NORI-NORK kasuan (dio) erabiltzen da.

*Elkar erasotu zuten gobernuak eta sindikatuek.

Elkarri eraso zioten gobernuak eta sindikatuek.

Dena den, orainaldian erasotzen erabili.

"},
{"galdera":"
ERDARA/GAZTELANIA","erantzuna":"
Gero eta jende gehiagok erabiltzen du erdara hitza gaztelania-ren sinonimotzat; baina
erdara dira euskara ez diren beste hizkuntza guztiak, esate baterako: frantsesa, ingelesa,
alemana...
Bide batez, esan dezagun Euskaltzaindiak gaztelania hitza hobesten duela, gaztelera-ren
kaltetan.

"},
{"galdera":"
ERDIAK (ETA ERDIAK/T'ERDI)","erantzuna":"
Euskaltzaindiak arautu duenez, bata ala bestea idazteko, testuinguruari erreparatu behar zaio.
Orduak nahiz zenbatzeko gauzak adierazteko: eta erdiak. Agurretan eta antzerakoetan enfasia
emateko: t'erdi (testu horietan helburua ez baita zenbatzea).

Ordu bat eta erdiak dira.

Jaun-andreok, agur t`erdi!

"},
{"galdera":"
ERE","erantzuna":"
Erreferentzia egiten dion hitzaren edo sintagmaren atzean erabili behar dugu beti.

Gaur ERE sailburuek bilera egingo dute Ajuria Enean (atzo beste bilera bat

egin zuten).

Gaur sailburuek ERE bilera egingo dute Ajuria Enean (jende ugarik egingo du

bilera, horien artean, sailburuek).

Gaur sailburuek bilera ERE egingo dute Ajuria Enean (sailburuek gauza asko

egin behar dute, besteak beste, bilera bat).

Gaur sailburuek bilera egingo dute Ajuria Enean ERE (sailburuek bilera bat

baino gehiago egin behar dute gaur, eta horietako bat, Ajuria Enean).


Hala ere, ez da modu egokian erabiltzen maiz:

*Lehendakariak ere esan du...

*Ere (bai) esan du lehendakariak langabeziak behera egin duela.

*Etorri den lankide berria bilbotarra da ere.

"},
{"galdera":"
ERLATIBO ALFERREKOAK","erantzuna":"
Erlatibozko perpaus asko errazago eman daitezke.

*Euskal Herrian garrantzitsuenak diren lau sindikatuak...

Euskal Herriko lau sindikatu garrantzitsuenak...

*Badira langile asko pozik ez daudenak.

Langile asko ez daude pozik.

"},
{"galdera":"
*ERREGUAK ETA GALDERAK","erantzuna":"
Oraindik ere erabiltzen da formula hori, akta askori amaiera emateko; baina erregua hitzak
nolabaiteko menderakuntza adierazten duenez, hobe dugu beste honetaz baliatzea: eska-
riak eta galderak.
"},
{"galdera":"
ESAN (*BAKARRIK ESAN...)","erantzuna":"
Esan, aipatu, adierazi eta horrelako aditzak laguntzailerik gabe erabiltzen ditugu batzue-
tan. Horrenbestez, honako esaldiak ateratzen zaizkigu:

*Amaitzeko, bakarrik esan, hamabost egun daudela errekurtsoa aurkezteko.

Amaitzeko, bakarrik esan nahi dut hamabost egun daudela errekurtsoa aurkezteko.

Egia esan egitura erabil daiteke, bai, nahiz eta beste modu batzuk ere badiren horretarako:
egia esanda, egia esanik, egia esateko, egia esatearren...
"},
{"galdera":"
ESKUIN/*ESKUBI","erantzuna":"
Erabili eskuina euskara batuan. Eskuma hitzak Bizkaiko marka du, eta Euskaltzaindiak
eskuina hobesten du. Eskubi ez erabili euskara baturako.
"},
{"galdera":"
ESTANDAR/*STANDAR","erantzuna":"
Erabili estandar euskara batuan.
"},
{"galdera":"
ETA GERO (*BILERA ETA GERO)","erantzuna":"
Eta gero aditzarekin batera joaten da: bildu eta gero, erabaki eta gero...; ez, ordea, izena-
rekin: *bilera eta gero, *erabakia eta gero... Horretarako badago beste modurik: bileraren
ondoren, erabakiaren ondoren.
"},
{"galdera":"
ETZANA (LETRA ETZANA)","erantzuna":"
Letra etzana edo italikoa zeregin hauetarako erabiltzen da:
­ Liburu, eskultura, film, argazki eta abarren izenburuak adierazteko.
­ Beste hizkuntzetako hitzak markatzeko (performance, collage, world music).
­ Hitz baten adiera berezitua markatzeko (egia edo ni-a filosofian).
­ Hitz arrunt bat nabarmendu edo azpimarratzeko, hitz arrunta izanik idazle edo egileak
  nolabait asmo eta esanahi nabarmenagoaz jantzi nahi duenean.

"},
{"galdera":"

EZAGUTU (*EUSKARA EZAGUTZEN DU)","erantzuna":"
Jakin aditzaren ordez agertzen zaigu barra-barra.

*Ingelesa ezagutzen du/*Ingelesaren ezaguera du.

Badaki ingelesez.

Beste batzuetan, gaztelaniaren eraginez, izan, ukan, egin eta antzeko aditzak ordezkatzen
ditu.

*Bere egitasmoak porrota ezagutu zuen hasiera-hasieratik.

Bere egitasmoak porrot egin zuen hasiera-hasieratik.

"},
{"galdera":"
EZIK/IZAN EZIK/EZ EZIK","erantzuna":"
Itxuraz, behintzat, berdin samarrak izan arren, ezberdinak dira esanahiari dagokionez.
Azter ditzagun hirurak.

1. Aditzekin erabil daiteke ezik:

Zuk lagundu ezik/ezean, ez dut lana inoiz bukatuko (laguntzen ez badidazu, alegia).

2. Salbuespen-adieran izan ezik erabili behar dugu beti.

*Denak joan ziren bilerara, kulturako zinegotzia ezik.

Denak joan ziren bilerara, kulturako zinegotzia izan ezik.

3. Bestalde, ez ezik bereizita idatzi: *ezezik. Ez bakarrik... baita... esan nahi du eta beha-
rrezkoa du ere partikula.

Gramatikako zuzentasuna ez ezik/ez eze, egokitasuna ere ziurtatu behar da.

"},
{"galdera":"
EZKUTATU/*IZKUTATU","erantzuna":"
Erabili ezkutatu eta ezkutuan euskara batuan.

"},
{"galdera":"
FROGA/PROBA","erantzuna":"
Ez dute esanahi bera.

Frogatu aditzaren esanahiak badu nolabaiteko lotura egia/gezurra baieztatzearekin.

Ezin da inor erruduntzat jo, frogarik (baieztatu) gabe.


Probatu besterik da: 1. indarrak neurtzea. 2. edariak dastatzea.

Azterketa-probetan (neurtzeko) hamabost puntu lortu ditu.

Alkatea bera izango da sagardoa probatzeko (dastatzeko) egunean.

"},
{"galdera":"
FUNTZIONARIO/*FUNTZIONARI","erantzuna":"
Erabili funtzionario euskara batuan.
"},
{"galdera":"
-GABE","erantzuna":"
Adingabe, amaigabe, arduragabe, baliogabe, bukatugabe... horrela idazten dira, ez berei-
zita (*adin gabe) edo marrarekin (*adin-gabe).

"},
{"galdera":"
GAIXO/*GAISO","erantzuna":"
Erabili gaixo eta gaixorik euskara batuan.

"},
{"galdera":"
GARRANTZITSU (*SUTE GARRANTZITSU BAT)","erantzuna":"
Gero eta hiztegi pobreagoa daukagu, eta horrela, adjektibo batekin gauza asko adierazi nahi
dugu. Gaur egun, gaztelaniaren eraginez akaso, dena da garrantzitsua.

*Istripu garrantzitsu bat gertatu zen.

Istripu larri bat gertatu zen.


*Langabeziak jaitsiera garrantzitsua ezagutu du.

Langabeziak behera egin du nabarmen.

"},
{"galdera":"
GAURKOAN/GAUR","erantzuna":"
Gaurkoan zerbaiten laburpena edo jarraipena denean erabil daiteke. Esate baterako: atzo-
ko prentsaurrekoan ez zuen ezer argitu, baina gaurkoan bai. Horrenbestez, gaurkoan ezin
da jarri gaur hitzaren lekuan.

*Gaurkoan lehendakaria Madrilera joango da.

Gaur lehendakaria Madrilera joango da.

"},
{"galdera":"
GAUZATU (*ZUZENKETA GAUZATU)","erantzuna":"
Horrelako aditzak (gauzatu, garatu, burutu, ekin...) neurririk gabe zabaldu dira euskaraz,
esanahi argirik ez izan arren. Gehienetan, perifrasiak egiteko balio dute, hau da, esanahi
osoko aditz bat baztertu eta, bere ordez, abstrakziora jotzeko.

*Esne berezi horren salmenta botiketan gauzatzen da.

Esne berezi hori botiketan saltzen da.

"},
{"galdera":"
GEHIENGO (*HERRITARREN GEHIENGOA)","erantzuna":"
Beharbada gaztelaniaren eraginez, gero eta gehiagotan aurkitzen dugu honako egitura hau:
NOREN + gehiengoa, kontuan izan gabe beste hau ere badagoela eta jatorragoa dela eus-
karaz: NOR + gehienak.

*Funtzionarioen gehiengoak baiezko botoa eman du.

Funtzionario gehienek baiezko botoa eman dute.


"},
{"galdera":"

GERATU (*ARROPA ONDO GERATU)","erantzuna":"
Gaztelaniaren kalko nabaria da hainbat egituratan.

*Gonbidatuta geratu da.

Gonbidatu dute.

*Alkandora hori oso ondo geratzen zaizu.

Alkandora horrek oso ondo ematen dizu.
"},

{"galdera":"
GERTATU","erantzuna":"
Aditz hau, berez, jazo eta izan aditzen sinonimoa izan daiteke: ezbehar bat gertatu da bule-
goan. Dena dela, azken boladan, perifrasiak egiteko erabiltzen ari da, hau da, esanahi osoko
aditz bat baztertu eta, bere ordez, abstrakziora jotzeko.

*Bost langile hilik gertatu dira.

Bost langile hil dira.

"},
{"galdera":"
GIZAGAIXO/*GIZAGAJO, *GIZARAJO","erantzuna":"
Erabili gizagaixo euskara batuan. Hitz honek errukarria-edo esan nahi du, eta gizonezkoei
bakarrik dagokie; emakumezkoei, berriz, gajo, baina Euskaltzaindiaren arabera, lagun ar-
tean bakarrik erabil daiteke. Gizon zein emakumeentzat gaixo hitzak balio du, lagunen bat
errukarria dela adierazteko: lagun gaixoak!/Antton gizagaixoa!/Kattalin gajoa!
"},
{"galdera":"
GIZON (*LEGEGIZON)","erantzuna":"
Ahaleginak egin behar ditugu sexismoaren aztarna guztiak euskaratik saihesteko.
Horrelakoak dira ondorengoak, lanbideko gizon-emakumeak aipatzeko erabiltzen ditugu-
nean: legegizon, bulegogizon, gerra-gizon, basagizon, elizgizon, olagizon, plazagizon...
Horiek gizonezkoak bakarrik izendatzeko balio dute. Horien lekuan beste hauek erabili
behar ditugu pertsona guztiak (gizon zein emakume) izendatzeko: legelari, bulegari, sol-
dadu/gerrari, baso-langile, eliztar, burdin langile, plazazale...

"},
{"galdera":"
-GO/-ERIA","erantzuna":"
Gaztelaniaz barra-barra sartzen ari dira hitz multzokariak, sexismoari aurre egiteko: profe-
sorado, alumnado, población fumadora... Guk, auzoko ohituren morroi izan ohi garenez,
horrelakoak esaten eta idazten ditugu maiz: irakaslegoa, ikasleria, populazio erretzailea...
kontuan izan gabe irakasleak, ikasleak eta erretzaileak erabat neutroak direla euskaraz.

Nolanahi ere, gogora ezazue, Euskaltzaindiaren arabera, -go ezin dela erabili multzoak
adierazteko, plurala hobesten duela horretarako, eta neurriz erabiliz gero, -eria atzizkia:
langileria/*langilego.

"},
{"galdera":"
GOGOA DAUKAT/*GOGOAK DAUZKAT","erantzuna":"
Gogo hitza normalean singularrean erabiltzen da:

*Lanean hasteko gogoak dauzkat.         *Zurekin hitz egiteko gogoak dauzkat.

Lanean hasteko gogoa daukat.            Zurekin hitz egiteko gogoa daukat.

"},
{"galdera":"


GOSE, EGARRI, BELDUR","erantzuna":"
Gogora dezagun, era horretako sentipenak izan/egon aditzez adierazten direla.

Gose naiz, egarri naiz.

Goseak nago, egarriak nago.

Beldur naiz berandu helduko ote naizen.

Noren beldur zara?

Orain; sentipen horiei, "handi", "txar" etab. bezalako adjektiboren bat edo zenbakiren bat
eransten badiegu, orduan, badirudi eduki/ukan aditzak erabiliagatik esapidea ez dela hain
trakets gelditzen.

Ez zeukan gose txarra.

Gose handia dauka/gose-gose da/oso gose da.

Beldur gaizto bat zuen.

Ez daukat batere beldurrik/ez naiz batere beldur.

"},
{"galdera":"
GURASOAK/*AITAK","erantzuna":"
Aitak, aitonak, semeak, jaunak, erregeak... hitzak erabiltzen ditugunean, kontu handia izan
behar dugu zeri egiten diogun erreferentzia, hitz egokia aukeratu ahal izateko.

*Gaur aiten bilera izango da.

Gaur gurasoen bilera izango da (bilerara aitak eta amak joango baitira).

*Zure aitonak etorri dira.

Zure aiton-amonak etorri dira (etorri direnak aitona eta amona baitira).

"},
{"galdera":"
GUSTURA, GUSTUKO/*GUSTORA, GUSTOKO","erantzuna":"
Erabili gustura, gustuko euskara batuan.
"},
{"galdera":"
GUTXI GORABEHERA/*GUTXIGORABEHERA, *GUTXI GORA-BEHERA","erantzuna":"
Erabili gutxi gorabehera euskara batuan.
"},
{"galdera":"
GUTXIENGO/*MINORIA","erantzuna":"
Erabili gutxiengo euskara batuan.

"},
{"galdera":"
H","erantzuna":"
Hitz hauetan, askotan, h-a behar ez den lekuan jartzen dugu: h-rik ez duten hitzei h-a jar-
tzen diegu, eta alderantziz. Honela idatzi behar ditugu (adi beltzei):

H-rik gabe: Abil (trebea), aitzur, aizkora, alabaina, aran (fruitua), arbel, arkatz, arotz,
arrisku, arroka, auzo, aztarna, deiadar, doan, erbeste, estu, iaz, ibai, ilargi, ildo, istorio
(ipuina), leial, leun, neurri, orri (hosto), orrialde, ospitale, ostu, umore, ziur.

H-arekin: bihurri, dohainik (baina doan), haran (ibarra), harea (hondarra), hari (joste-
koa), harritu, harro, harrobi, haserre, heste, horma, hurko, lehia, lehiaketa, lehoi, leiho,
oihal, oihan, oihartzun, oihu, saihestu.

"},
{"galdera":"
HASI (*MUSIKAREKIN HASI)","erantzuna":"
Gaztelaniaren eraginez, ZEREKIN gehiegi jartzeko joera daukagu euskaraz, batez ere hasi,
amaitu, jarraitu eta antzeko aditzekin.

*Aurkezpenarekin hasiko gara.

Aurkezpena egiten hasiko gara.

Aurkezpena egingo dugu jarraian.

"},
{"galdera":"
HAU GUZTIA/*GUZTI HAU","erantzuna":"
Euskaltzaindiak dio hau guztia, horietan guztietan, horiekin guztiekin eta horrelako egitu-
rak erabili behar direla. Hala ere, horiekin batera hau guztiau, hauek guztiok... ere erabil
daitezke.
"},
{"galdera":"
HERRITAR/HIRITAR","erantzuna":"
Gaztelaniaz ciudadano, ciudadanía... esaten dutenez, geuk ere, euskal hiritarrak, hirita-
rrentzako argibideak eta horrelakoak erabiltzen ditugu neurri gabe. Baina ez al dira natu-
ralagoak euskaraz honako hauek: euskal herritarrak, herritarrentzako argibideak...?
"},
{"galdera":"
HIZKUNTZA (*HIZKUNTZ-ARAZOAK)","erantzuna":"
Hitz hauek itsatsia dute amaierako -a: hizkuntza, kultura, literatura, natura, eliza, burdi-
na. Dena dela, -a hori gal dezakete hitz elkarketan, baina hori gertatzen denean ezin dugu
marrarik jarri.

*Kultur-etxea           *Hizkuntz-arazoak

Kultur etxea            Hizkuntz arazoak

Kultura etxea           Hizkuntza arazoak

Kultura-etxea           Hizkuntza-arazoak

"},
{"galdera":"
HOBE/*HOBEAGO","erantzuna":"
Gaur egun askotan entzuten da *hobeago hobe-ren ordez.

*Oraingo itzulpenak aurrekoak baino hobeagoak dira.

Oraingo itzulpenak aurrekoak baino hobeak dira.

Berdin gertatzen da hobe esaten dugunean hobeto edo hobeki behar lukeenean.

*Hobe esan,...            *Euskaraz hobe hitz egiten saiatuko naiz.

Hobeto esan,...           Euskaraz hobeto hitz egiten saiatuko naiz.


Eta alderantziz, hau da, hobeto, hobe-ren ordez, lehenak NOLA galderari erantzuten bai-
tio, eta bigarrenak, NOLAKOA galderari.

*Hobeto lan hori hobe egiten baduzu.

Hobe lan hori hobeto egiten baduzu.

*Hobe esan txartzat jotzen du Euskaltzaindiak; erabili hobeto esanda edo hobeki esanda.
"},
{"galdera":"
IGARRI/*IGERRI","erantzuna":"
Erabili igarri euskara batuan.
"},
{"galdera":"
IKUSPEGI (*IKUSPEGI HORRETATIK...)","erantzuna":"
Ikuspegi horretatik bezalako esamoldeak sarritan erabiltzen ditugu gaztelaniaren eraginez,
gai bati segida emateko-edo. Horren ordez, badugu beste biderik euskaraz: alde horretatik,
horiek horrela...
"},
{"galdera":"
IMAJINATU/*IMAGINATU","erantzuna":"
Berez, imajina da elizetan-eta ikusgai dugun irudi bat (Ama Birjinaren imajina); hortaz,
*imajina dezagun eta horrelakoak esan edo idatzi beharrean, hobe dugu, eta berezkoago
gainera, ondorengoak: eman dezagun, demagun, egin dezagun kontu, jo ditzagun...
"},
{"galdera":"
INGURUMEN/*INGURUGIRO","erantzuna":"
Erabili ingurumen euskara batuan gaztelaniazko medio ambiente edo frantseseko environ-
nement hitzen ordain.
"},
{"galdera":"
INOR, EZER (*EZ DA EZER EZ ENTZUTEN)","erantzuna":"
Inguruko hizkuntzen bidetik, inor, ezer eta antzeko formak ez partikularik gabe erabiltze-
ko joera dugu, ezetza adierazteko.

*Nork esan du hori? Inork.

Nork esan du hori? Inork ez.

Beste batzuetan kontrakoa gertatzen da, eta ez partikula birritan errepikatzen dugu.

*Hemendik ez da ezer ez entzuten.

Hemendik ez da ezer entzuten.
"},
{"galdera":"
INPERTSONALAK","erantzuna":"
Administrazioak egiten dituen gauza guztien atzean baten bat dago, izena eta kargua duen
norbait, alegia. Hori dela-eta, egilea ezkutatzen duten formak, ahal denean, baztertu egin
behar dira.

*Gobernutik ekonomiaren garapena lortu nahi da.

Gobernuak ekonomiaren garapena lortu nahi du.

*Honen bidez jakinarazten zaizu behin-behineko zerrenda argitaratua izan dela.

Honen bidez jakinarazten dizut behin-behineko zerrenda argitaratu dugula.

"},
{"galdera":"
IRABAZI","erantzuna":"
Hobe irabazi aditza erabiltzea, oraingo *garaipena lortu baino. Berdin gertatzen da galdu
eta *porrota jaso bikotearekin ere.


"},
{"galdera":"

IRAKASGAI/*ASIGNATURA","erantzuna":"
Erabili ikasgai (lección) edo irakasgai (asignatura) euskara batuan.
"},
{"galdera":"
IRAKURKETA (*IRAKURKETA POSITIBOA EGIN)","erantzuna":"
Gaur egun irakurketarik baino ez da egiten esparru guztietan; baina, ez ahaztu euskaraz
modu ugari dagoela honelako egiturak emateko.

*Sailburuaren erantzunak irakurketa bikoitza du.

Sailburuaren erantzuna bi aldetatik azter daiteke.


*Sindikatuek irakurketa positiboa egiten dute atzoko grebaren aurrean.

Sindikatuek balioetsi egiten dute atzoko greba.

"},
{"galdera":"
IRITZI/*ERITZI","erantzuna":"
Erabili iritzi, irizpen, irizpide euskara batuan.
"},
{"galdera":"
ISLA/*ISLADA","erantzuna":"
Erabili isla eta islatu euskara batuan, *islada eta *isladatu-ren ordez.
"},
{"galdera":"
ISOLATU","erantzuna":"
Euskaltzaindiaren arabera, aditz hori fisikaren eremuan bakarrik erabil daiteke. Bestela-
koetan, bakartu eta bakandu aditzak proposatzen ditu.

*Herri horretan etxe isolatu batzuk baino ez daude.

Herri horretan etxe bakan batzuk baino ez daude.


*Kutsatutakoak gela berezi batean isolatu dituzte.

Kutsatutakoak gela berezi batean bakartu dituzte.

"},
{"galdera":"
ISTORIO/HISTORIA","erantzuna":"
Istorio hitzaren sinonimo batzuk honako hauek dira: kontakizuna, pasadizoa, ipuina, ger-
taera bitxia... Ez nahastu, beraz, historia hitzarekin.

*Oso historia xelebreak kontatzen ditu beti.

Oso istorio xelebreak kontatzen ditu beti.


*Euskal literaturaren istorioa XVI. mendean hasi zen.

Euskal literaturaren historia XVI. mendean hasi zen.

"},
{"galdera":"
ITXARON (*MIREN ITXARON DUT)","erantzuna":"
Euskaltzaindiak esan duenez, objektua biziduna denean NOR-NORI-NORK (dio) kasuan
erabili behar da aditz hori; eta gainontzekoetan, NOR-NORK kasuan (du).

*Hizlaria ez dugu gehiago itxarongo.

Hizlariari ez diogu gehiago itxarongo.


*Bilboko autobusari hemen itxaron behar diozu.

Bilboko autobusa hemen itxaron behar duzu.


"},
{"galdera":"

IZAERA","erantzuna":"
Gaztelaniari orpoz-orpo jarraituz, gehiegi eta beharrik gabe erabiltzen dugun hitza.

*Izaera publikoko erakundeak.

Erakunde publikoak.


*Emango den baimenak behin-behineko izaera izango du.

Behin-behineko baimena emango da.

"},
{"galdera":"
IZENEZ EZAGUTU","erantzuna":"
Talde bat izendatzerakoan maiz erabiltzen dugu horrelako egitura "...izenez ezagutzen dire-
nak..."; baina, baditugu hori berori adierazteko modu hobeak.

*EPSV izenez ezagutzen direnak.

EPSV deritzenak/esaten zaienak.

"},
{"galdera":"
IZENZALEKERIA","erantzuna":"
Atzizkien bidez aditzak zokoratu eta izen bihurtzen ditugu ustezko hizkera jasoan. Gaizki
daudela esaterik ez dago, baina euskaraz naturalagoa da aditzaz baliatzea.

*Behin betiko zerrendarekin batera epaimahaiaren osaketa jakinaraziko da.

Behin betiko zerrendarekin batera epaimahaia nortzuek osatuko duten jakinaraziko da.


*Udalak parte hartuko du jaialdiaren antolakuntza eta sarreren salmentan.

Udalak parte hartuko du jaialdia antolatzen eta sarrerak saltzen.


*Debekatuta dago aparatu arriskutsuen instalakuntza eta erabilpena.

Debekatuta dago aparatu arriskutsuak instalatzea eta erabiltzea.


*Ez dugu konprobatu bere funtzionamendua.

Ez dugu begiratu dabilen ala ez.



"},
{"galdera":"
JARDUN/*IHARDUN","erantzuna":"
Erabili jardun forma guztietarako: jarduna, jardunaldia, jarduera...
"},
{"galdera":"
JARRAITU (*BILERAREKIN JARRAITU)
Objekturik ez badago du aditza erabili, eta aldiz, objektua baldin badago dio: lehengo bule-
goan jarraitzen du lanean/nagusiak esandakoari jarraitu zion lana behar bezala amaitu
arte.
Lehen esan dugun bezala, zerekin jarraitu forma okertzat jotzen da. Gauza bera gertatzen
da beste aditz batzuekin ere: hasi, amaitu, eta antzerakoekin.

*Bazkalostean jarraituko dute bilerarekin.

Bazkalostean jarraituko dute bilera egiten.


*Bihar hasiko naiz txostenarekin.

Bihar hasiko naiz txostena egiten.

Bestalde, jarraitu-ren esanahi berekoak dira honako hauek ere: aurrera joan, oraindik ez
amaitu, bere horretan iraun, martxan egon...

Ohitura horrek bizirik jarraitzen du gure herrian.

Ohitura horrek bizirik dirau gure herrian.

"},
{"galdera":"
JASAN (*ALDAKETAK JASAN)","erantzuna":"
Gaztelaniazko sufrir guztiak ez dira jasan euskaraz.

*Dekretu-egitasmoak aldaketa batzuk jasan ditu.

Dekretu-egitasmoak aldaketa batzuk izan ditu.

Bidenabar, gogora dezagun *jasatzen txarto dagoela, eta jasaten esan behar dela, -n amaie-
ra duten aditzetan bezala: irteten, eteten, egoten...

"},
{"galdera":"
JOAN","erantzuna":"
Ez da egokia, mugimendurik ez dagoenean.

*Datu guztiak bildu arte ez noa txostenik egitera.

Datu guztiak bildu arte ez dut txostenik egingo.

"},
{"galdera":"
JOKATU/JOLASTU","erantzuna":"
Bereiztu beharra dago jokatu eta jolastu: jolastu umeek-eta egiten dute, inolako lehiarik gabe
sokasaltoan jolastu, panpinekin jolastu...; jokatu, aldiz, zerbait jokoan dagoenean, baita
umeen artean bada ere, kartetan jokatu, futbolean jokatu, pilotan jokatu, dirua jokatu...

Zertan edo zer dira ohiko formak: futbolean jokatu, xakean jokatu... eta dirua jokatu, fut-
bol partida bat jokatu...

*Pilotalekuan ezin da futbolera jolastu.

Pilotalekuan ezin da futbolean jokatu.

Bestalde, kontuan izan jolastu esateko beste bide hauek ere baditugula euskaraz: jolasean
ibili, jolas egin, jolasean ari izan...

"},
{"galdera":"
KASUA","erantzuna":"
Epaitegietan auziak edo auzigaiak izaten dira, ez kasuak.

*Kasu horretan oraindik ez dute lekukoek deklaratu.

Auzi horretan oraindik ez dute lekukoek deklaratu.

*Kasu horrek ez du eraginik izango lanpostu banaketan.

Auzigai horrek ez du eraginik izango lanpostu banaketan.


"},
{"galdera":"

KASUAN","erantzuna":"
Beharrik gabe erabiltzen dugu askotan, eta ez dio informaziorik gehitzen esaldiari.

*Titularraren gaixotasunaren kasuan, ordezkoa jarriko da haren tokian.

Titularra gaixorik badago, ordezkoa jarriko da haren tokian.


*Akats larriak egiten diren kasuetan ez da azterketa zuzentzen jarraituko.

Akats larriak egiten direnean ez da azterketa zuzentzen jarraituko.

"},
{"galdera":"
-KETA","erantzuna":"
Erdarazko -ción bukaeraren ordez erabiltzen dugu sistematikoki, baina batzuetan ez da
egokiena, esaterako:

*oposaketa                  oposizio

*koordinaketa               koordinazio

*inprimaketa                inprimatze

"},
{"galdera":"
KIKIRIKI!","erantzuna":"
-Ki atzizkia sarri erabiltzen da modu-aditzondoak egiteko, eta askotan beharrik gabe, ozen-
ki hitz egin zuen edo ozen hitz egin zuen gauza bera baitira. Gaztelaniazko -mente bukae-
radun adjektiboak mailegatzerakoan ere erabiltzen dugu: formalki, demokratikoki, ofizial-
ki... Baina, badira beste bide batzuk ere gauza bera esateko.

*Obra legalki egiteko baimena behar da.

Obra legez egiteko baimena behar da.

Obra lege barruan egiteko baimena behar da.


*Arazoa sakonki aztertu behar da.

Arazoa sakon aztertu behar da.

"},
{"galdera":"
-KO/-TAKO","erantzuna":"
NOLAKO galderari erantzuten dioten sintagmetan -ko erabiliko dugu.

*Hiru hankatako mahaia. *Bost orritako txostena.

Hiru hankako mahaia.        Bost orriko txostena.

Oinarrian zenbatzaileren bat dagoenean eta adina, prezioa, neurria, pisua... adierazten
duten izenlagunak osatzen direnean ere, -ko hobesten da.

*Bost kilometrotako bidea. *Hiru urtetako umea. *Bi litrotako botila.

Bost kilometroko bidea.         Hiru urteko umea.       Bi litroko botila.

Baina -ta atzizkia erabili beharrekoa izan daiteke zenbaitetan. Adibidez, NONGO galdera-
ri erantzuten zaionean:

*Hamaika herriko txirrindulariak bildu dira hemen.

Hamaika herritako txirrindulariak bildu dira hemen.

"},
{"galdera":"
KOKATU","erantzuna":"
Egon aditza nahikoa izango dugu gehienetan.

*Eusko Jaurlaritzaren egoitza nagusia Gasteizen kokatzen da.

Eusko Jaurlaritzaren egoitza nagusia Gasteizen dago.

*Asteleheneko bileran jende gehiegi zegoen eta ez nekien non kokatu.

Asteleheneko bileran jende gehiegi zegoen eta ez nekien non jarri/eseri.

"},
{"galdera":"
KOLEKTIBO","erantzuna":"

Gaztelaniaz hizkera sexista saihesteko askotan erabiltzen den hitza dugu; nolanahi ere,
kontuan izan behar da euskaraz ez dugula arazo bera.

*Diputazioko behin-behineko langileen kolektiboak oposizioetarako deialdia egi-

teko eskatu du.

Diputazioko behin-behineko langileek oposizioetarako deialdia egiteko eskatu dute.

"},
{"galdera":"
"KOMATXOAK"","erantzuna":"

Nagusiki bi gauzatarako erabiltzen dira:

­ Inoren hitzak diren bezalaxe (hitzez hitzeko aipamena) gure testu barruan jasotzeko.

­ Hitz batek duen esanahiaren guztiz alderantzizkoa esateko; adibidez, Oso pertsona "kultoa"
  da idazten duenak esan nahi du pertsona hori ez dela batere kultoa, ezjakin hutsa baizik.

"},
{"galdera":"
KOMUN/*AMANKOMUN","erantzuna":"

Euskara batuan komun edo guztiak erabili.

"},
{"galdera":"
KONFIANTZA/*KONFIDANTZA","erantzuna":"

Euskara batuan konfiantza erabili.

"},
{"galdera":"
KONPARATU (*ZUREKIN KONPARATUTA)","erantzuna":"

Maiz askotan, bestearen aldean eta antzeko esapide jatorrez baliatu beharrean, gaztelaniak
bultzaturik agian, bestearekin konparatuta eta gisakoetara jotzen dugu.

*Amaia, zurekin konparatuta, gaztea da.

Amaia, zure aldean, gaztea da.

"},
{"galdera":"
KONPROMISO/*KONPROMEZU","erantzuna":"

Euskara batuan konpromiso erabili; gogoan izan, hala ere, Hegoaldeko hitza eta herri-mai-
lakoa dela. Konpromisoa hartu baino hobe da hitz eman esatea.

"},
{"galdera":"
KOPURU","erantzuna":"

Hau ere beharrik gabe erabiltzen dugu sarri. Gauza bera adierazteko beste modu naturala-
go batzuk badaude.

*Diru-kopuru handia biltzea espero dute diputazioek aurtengo errenta kanpainan.

Dirutza handia biltzea espero dute diputazioek aurtengo errenta kanpainan.


*Jende kopuru handia aurkeztu da hizkuntza-eskakizunen azterketetara.

Jendetza handia/lagun asko aurkeztu da hizkuntza-eskakizunen azterketetara.

"},
{"galdera":"
KOSTA(TU) (*HORREK ASKO KOSTATZEN DU)","erantzuna":"
Kosta(tu) aditza du aditz laguntzailearekin erabiltzen dute batzuek, da laguntzailearekin
erabili beharrean:

*Zenbat kostatzen du proiektu horrek?            *Oso gutxi kostako digu.

Zenbat kostatzen da proiektu hori?               Oso gutxi kostako zaigu.

"},
{"galdera":"
LABURTZAPENAK","erantzuna":"
Hiru mota ditugu: laburdurak, siglak eta ikurrak.

Laburdurak
Hizkuntza bakoitzak bere laburdurak ditu. Laburdurak puntuaz idazten dira, eta deklina-
tzerakoan deklinabide marka puntuaren ondoren jartzen da marrarik gabe. Dena dela, tau-
lak, zerrendak eta horrelakoak egiteko erabiltzen direnez, ohikoena da ez deklinatzea; tes-
tuaren barruan, beti ere, ahalik eta gutxien erabili behar ditugu.

*Zerrendan jarritako NAN zk. batzuk ez daude ondo.

Zerrendan jarritako NAN zenbaki batzuk ez daude ondo.


Izen-abizenak            NAN         txartel-zk.a




Ikurrak
Normalean nazioartekoak dira, batez ere, neurtzeko unitateak, txanponak... adierazteko, eta
ez da punturik jartzen. Deklinatzeko, marra jartzen zaie; hitz osoa aurrean edukiko bagenu
bezala.

*m./m

5 m-tik egin du salto.

Siglak
Siglak letra larriz eta punturik gabe idazten dira, eta deklinatu, ahoskeraren eta izen bizi-
gabeen arabera deklinatu behar ditugu. Kasu-atzizkia, orokorrean, loturik (marrarik gabe),
jarraian eta letra xehez idazten da, hiru salbuespenetan ezik:
Siglaren amaiera eta kasu-atzizkiaren hasiera letra bera dugunean (AEK-k jakinarazi due-
nez.../UPN-n Sanzek agintzen du).
Sigla -r- letraz amaitu eta kasu-atzizkia bokalez hasten denean (UNFOR-eko buruek adie-
razi dutenez...).
Letra larriz idatzitako testu zati eta izenburuetan (EAE-KO ADMINISTRAZIOA). Siglak
izen bereziak direnez, artikulurik gabe idatziko ditugu; hala ere, zenbait sigla lexikalizatu
dira edo bide horretan daude, eta, hortaz, artikulua onartzen dute (HIESa, NANa, BEZa...),
eta baita letra xehea ere hainbat kasutan (Unesco, Unicef...).



"},
{"galdera":"
LAGUNDU, LAGUN(DU), LAGUNTZEN","erantzuna":"
Euskaltzaindiak lagundu dio (Heg.) eta lagundu du (Ipar.) biak onartzen ditu, eta biek esa-
nahi bera dute, alegia, bi hauek:

1. Lagun egin (norbaitekin joan: etxeraino lagun egin diot adiskideari = etxeraino lagundu
   diot lagunari = etxeraino lagundu dut adiskidea).

2. Laguntza eman (hori egiten lagunduko dizut = hori egiten lagunduko zaitut).

"},
{"galdera":"
LAGUN/PERTSONA","erantzuna":"
Bi pertsona edo gehiagoren gainean ari bagara, lagun ere erabil daiteke pertsona-ren ordez;
hori bai, lagun hitzak zenbatzaile zehaztu edo zehaztugabea eskatzen du: bost lagun, hain-
bat lagun... Bakarra denean pertsona erabiliko dugu: pertsona bat etorri zen bilerara, per-
tsona bakarrak egin du lan hori.

*Bost pertsona etorri dira.               *Lagun bat etorri da.

Bost lagun etorri dira.                   Pertsona bat etorri da.

"},
{"galdera":"
LA-LA-LA!
Gaztelaniazko que guztiak ez dira -la euskaraz.

*Goazen azkar, berandu dela.              *Noski irakurriko dudala!

Goazen azkar, berandu da-eta.             Irakurriko ez dut, ba!


*Erdi-erdian jotzen dudala!               *Mutil bat dago oso polita dela.

Baietz erdi-erdian jo!                    Oso mutil polita dago.

"},
{"galdera":"
LAN","erantzuna":"
Hitz horretatik eratorritakoak lotuta idatzi: lanaldi, lanbide, lanegun, langela, lanleku, lan-
toki, lanuzte.

Perifrasiekin kontuz, beharrik gabe erabiltzen baititugu askotan, erdarazko trabajos de,
tarea de...: kudeaketa-lanak egin ditu, edo kudeatzaile(a) izan da gauza bera baitira. Gauza
bera koordinazio-lanak egin edo koordinatu.

Hona hemen egun berbarekin lotuta, administrazioan erabiltzeko adostu diren hainbat ter-
mino:

día festivo          jaiegun

día hábil            egun baliodun

día inhábil          egun baliogabe

día laborable        lanegun

día natural          egun natural; egutegiko egun

"},
{"galdera":"
LAU","erantzuna":"
Orduak adierazterakoan -r- gehituta deklinatu (arratsaldeko laurak dira), eta zenbaki
denean -e- gabe (lauan, lautik...).

*Maiatzaren lauean bukatu zen izena emateko epea.

Maiatzaren lauan bukatu zen izena emateko epea.
"},
{"galdera":"
LEGEALDI, LEGEGINTZALDI, AGINTALDI","erantzuna":"
Komeni da hitzok bereiztea, izan ere, joera dugu hauteskunde arteko denborari legealdi,
legegintzaldi eta agintaldi deitzeko inolako bereizketarik egin gabe.

Legealdi: lege batek indarrean dirauen denbora.

Legegintzaldi: legeak egiten dituzten batzarrek (Eusko Legebiltzarrak, Espainiako
Parlamentuak...) dirauten denbora. Legebiltzarrean, otsailetik uztailera eta irailetik
abendura.

Agintaldi: bestelakoetan, esate baterako, udal hauteskundeen arteko denbora agintaldia da.
"},
{"galdera":"
LEHENBAILEHEN/*LEHENBAITLEHEN","erantzuna":"
Euskara batuan lehenbailehen erabili.
"},
{"galdera":"
LEHENDAKARI","erantzuna":"
Normalean EAEko lehendakariaz ari garenean erabiltzen dugu. Beste kasu batzuetarako
ere erabil daiteke, aurretik nongoa den esanez; dena dela, baditugu beste hitz batzuk ere:
presidente, estatuburu, mahaiburu.
"},
{"galdera":"
LEHENGO/BESTE","erantzuna":"
Lehenengoa (lehengo) iraganari begira dago, eta bigarrena (beste), etorkizunari.

*Beste egunean hitz egin zuen Legebiltzarrean.

Lehengo egunean hitz egin zuen Legebiltzarrean.

Beste egun batean hitz egingo du Legebiltzarrean.

"},
{"galdera":"
LETRATU, LETRADU","erantzuna":"
Euskaltzaindiak Hiztegi Batuan horrela jasotzen ditu:

Letratu: ikasia, letraduna.

Letradu: legelaria (Hegoaldean).
"},
{"galdera":"
LETREIATU/*DELETREATU","erantzuna":"
Euskaltzaindiak letreiatu forma jaso du Hiztegi Batuan; deletreatu, ordea, ez. Ez ahaztu
letreiatu hori gustatzen ez bazaigu-edo, letraz letra esan ere badugula.
"},
{"galdera":"
LIBURUZAIN/*BIBLIOTEKARI","erantzuna":"
Euskara batuan erabili liburuzain.
"},
{"galdera":"
LIZENTZIADUN/*LIZENTZIATU","erantzuna":"
Lehena hobesten du Euskaltzaindiak.

Zuzenbideko/Zuzenbidean lizentziaduna.

"},
{"galdera":"
LOTU","erantzuna":"
Egitura egokia ZERI lotu da, ez NORA lotu, ezta ZEREKIN lotu ere.

*Kaleetako farolak lurrera lotu beharko dira.

Kaleetako farolak lurrari lotu beharko zaizkio.

"},
{"galdera":"
LUZATU, LUZA, LUZATZEN","erantzuna":"
Oker erabiltzen dira batzuetan:

Egin aditzaren ordez.

*Udal-zerbitzu teknikoek luzatutako txosten teknikoan jasotzen dira baldintza guztiak.

Udal-zerbitzu teknikoek egindako txosten teknikoan jasotzen dira baldintza guztiak.

Eman aditzaren ordez.

*Zuzendariak eskerrak luzatu dizkio nire lankideari egindako lanagatik.

Zuzendariak eskerrak eman dizkio nire lankideari egindako lanagatik.

Iraun eta luzatu bi gauza dira:

Bilerak bi ordu iraun zuen (hasi eta bukatu arte bi ordu pasa ziren).

Bilera bi orduz luzatu zen (aurrez ezarritako denbora baino bi ordu luzeago izan

zen bilera, hau da, aurrez lau ordukoa izatekoa zen, eta sei ordu iraun zuen).


"},
{"galdera":"
*MAGISTERITZA","erantzuna":"
Euskara baturako erabili hauek: irakasle-ikasketak/irakasle ikasketak.

*Magisteritza ikasi zuen.               *Magisteritza-eskola.

Irakasle-ikasketak egin zituen.         Irakasle-eskola.

"},
{"galdera":"
MAILA, ESPARRU, ARLO, ALOR, MUNDU...","erantzuna":"
Hitz hauek gehiegi erabiltzen dira inolako beharrik gabe, gauza bera adierazten baita hi-
tzok erabili gabe.

*Zuzendari-mailako bilera izan zen ostegunean.

Zuzendarien bilera izan zen ostegunean.


*Kulturaren munduari emandako diru-laguntzak urriak dira oso.

Kulturari emandako diru-laguntzak urriak dira oso.


*Euskal Herriaren alorrean etxebizitzek prezio-igoera handia izan dute aurten.

Euskal Herrian etxebizitzek prezio-igoera handia izan dute aurten.

"},
{"galdera":"
MANTENDU (*ELKARRIZKETAK MANTENDU)","erantzuna":"
Mantendu aditzak bi esanahi ditu euskaraz: elikatu, eta zerbait bertan behera utzi gabe
iraunarazi. Horrenbestez, gaztelaniazko mantener guztiak ez dira mantendu euskaraz.

*Lehendakariak elkarrizketak mantendu zituen alderdi guztiekin.

Lehendakariak elkarrizketak izan/egin zituen alderdi guztiekin.

*Bere iritzia lehengoan mantendu du.

Lehengo iritziari eutsi dio/Eutsi egin dio bere iritziari.

*Nola edo hala mantendu zuen oreka.

Nola edo hala gorde zuen oreka.

"},
{"galdera":"
MANTENTZE-LANAK/*MANTENIMENDU","erantzuna":"
*Mantenimendu forma okerra da euskaraz, erabili mantentze.
"},
{"galdera":"
MENDERATU
Hizkuntzak jakin edo hitz egiten dira, ez menderatu.

*Oso ondo menderatzen du euskara.

Oso ondo daki euskaraz/Oso ondo hitz egiten du euskaraz.

"},
{"galdera":"
MENDERATU FALTSUAK","erantzuna":"
Perpaus menderatu asko faltsuak izaten dira, eta azpian esaldi sinpleagoak ezkutatzen
dituzte (berriz, baina, hala ere, nahiz eta, arren...).

*Langileen erdiak euskaldunak diren bitartean, beste erdiak, erdaldunak.

Langileen erdiak euskaldunak dira, eta beste erdiak, erdaldunak.

*Bilboko biztanlegoak behera egin badu, Gasteizkoak gora.

Bilboko biztanlegoak behera egin du, eta Gasteizkoak, berriz, gora.

*Tropeletik ihes egin zuen helmugatik bi kilometrora harrapatua izateko.

Tropeletik ihes egin zuen, eta helmugatik bi kilometrora harrapatu zuten.

"},
{"galdera":"
MEREZI IZAN (*PENA MEREZI DU)","erantzuna":"
Euskaraz badira gauzak merezi dutenak, baina ez pena merezi dutenak.

*Pena merezi du lanean saiatzea, gauzak txukun egiteko.

Merezi du lanean saiatzea, gauzak txukun egiteko.

Gogoratu -tzea horrek ez duela ergatiboa hartzen.
"},
{"galdera":"
MERKATU/*MERKETU","erantzuna":"
Euskara baturako erabili merkatu, merka, merkatzen.
"},
{"galdera":"
METEOROLOGIA/*METEREOLOGIA","erantzuna":"
Ia beti gaizki erabiltzen dugun hitza. Euskara batuan erabili meteorologia.
"},
{"galdera":"
MILA","erantzuna":"
Gaztelaniaren eraginez, mila zenbakiaz baliatzen gara kopuru handiak adierazteko, baina
euskara jatorrean bada beste biderik.

*Mila bider esan nion lana garaiz amaitzeko.

Hamaika bider/Hamaikatxotan/Makina bat bider esan nion lana garaiz amaitzeko.

Bestalde, zenbana galderari erantzunez, gaizki erabili ohi da.

*Milana pezeta eman nien.                 *Lau milana pezeta banatu nituen.

Mila bana pezeta eman nien.               Launa mila pezeta banatu nituen.

"},
{"galdera":"
MIN (*MIN EMAN DIDAZU/*MIN EGIN NAIZ)","erantzuna":"
Mina, euskaraz, egin eta hartu egiten da; hala eta guztiz ere, gero eta gehiago entzuten dira
honelakoak:

*Min eman didazu besoan.                *Min egin naiz orkatilan.

Min egin didazu besoan.                 Min hartu dut orkatilan.

"},
{"galdera":"
MINIMO (*ZERBITZU MINIMOAK)","erantzuna":"
Matematiketan egokia den arren, bestelako minimo-ak adierazteko beste baliabide batzuk
erabiliko ditugu euskaraz.

*Greba garaian zerbitzu minimoak bete beharko dira.

Greba garaian behar-beharrezko/premiazko lanak egin beharko dira.

"},
{"galdera":"
MINISTERIO/*MINISTERGO, *MINISTERITZA, *MINISTRARITZA","erantzuna":"
Erabili ministerio euskara batuan. Era berean, erabili ministro eta ez *ministrari.
"},
{"galdera":"
MINUTU/*MINUTO, SEGUNDO/*SEGUNDU","erantzuna":"
Erabili minutu eta segundo euskara batuan.
"},
{"galdera":"
MODUAN, MODURA","erantzuna":"
Zenbaitetan desegoki erabiltzen ditugu hitz hauek:

*Erakundeko ordezkari moduan joan zen.

Erakundeko ordezkari joan zen.


*Soldata modura 2.000 pezeta ematen zioten.

2.000 pezetako soldata zuen.

Erabilera zuzenak:

Zuzendariak modu txarrean erantzun zion.

Aholkulariak esandako moduan prestatu dut txostena.

Mahai gainean txosten moduko bat ikusi genuen.

Beste modura esango dut.

"},
{"galdera":"
MONETA/*MONEDA","erantzuna":"
Hitza moneta da euskara batuan, baina hobe diru edo dibisa. Euskaltzaindiak diru-batasu-
na onesten du, ez moneta-batasuna.
"},
{"galdera":"
MOTOR/*MOTORE","erantzuna":"
Erabili motor euskara batuan, bai ibilgailua bai makina izendatzeko.
"},
{"galdera":"
MOZTU","erantzuna":"
Cortar aditza ez da beti moztu. Zenbaitetan eten, itxi, kendu hitzak egokiagoak izango dira,
testuinguruaren arabera.

*Idazkariarekin telefonoz hitz egiten nengoela, deia moztu egin zen.

Idazkariarekin telefonoz hitz egiten nengoela, deia eten egin zen.

*Lakuarako bidea moztu egin behar izan dute.

Lakuarako bidea itxi egin behar izan dute.


*Udaletxean argi-indarra moztu egin zutenez, ezin izan genuen lana bukatu.

Udaletxean argi-indarra kendu egin zutenez, ezin izan genuen lana bukatu.

"},
{"galdera":"
MUGATU","erantzuna":"
Gaztelaniaren eraginez, honelako esaldiak aurkitzen ditugu edonon:

*Teknikarion zeregina gomendioak ematera mugatzen da.

Euskaraz beste era batera adieraz ditzakegu horrelako esaldiak:

Teknikarion zeregina gomendioak ematea da/ematea besterik ez da.

"},
{"galdera":"
MURGILDU","erantzuna":"
Sumergir guztiak ez dira murgildu.

*Sindikatuak negoziazioetan murgildurik daude.

Sindikatuak buru-belarri ari dira negoziatzen.


*Administrazioko langileak greba gogor batean murgildu dira.

Administrazioko langileak greba gogorra egiten ari dira.


*Herriko jaietan murgilduta gaude.

Herriko jaiak bete-betean ospatzen ari gara.


"},
{"galdera":"
NAFAR/*NAPAR, AFARI/*APARI","erantzuna":"
Erabili euskara batuan: nafar, afari...
"},
{"galdera":"
NAHITAEZ/NAHI ETA NAHI EZ/*NAHITANAHIEZ","erantzuna":"
Erabili euskara batuan bi hauek: nahitaez, nahi eta nahi ez.
"},
{"galdera":"
NEKAZARITZA/*NEKAZAL","erantzuna":"
Erabili euskara batuan nekazaritza hitza. Honela, elkarketa egiterakoan idatzi nekazari-
tza(-)politika eta ez *nekazal politika. Era berean, idatzi finantza(-)arazoak eta ez *finan-
tzal arazoak, merkataritza(-)gune eta ez *merkatal gune, etab.
"},
{"galdera":"
NEURRI","erantzuna":"
Askotan neurri hitza behar-beharrezkoa izaten dugu, baina zenbaitetan desegoki erabiltzen
dugu.

*Nagusi berriak teknikarion gaitasuna zein neurritakoa zen jakin nahi izan zuen.

Nagusi berriak teknikarion gaitasuna zenbaterainokoa zen jakin nahi izan zuen.

*Neurri politikoak hartu beharko dituzte.

Erabaki politikoak hartu beharko dituzte.

"},
{"galdera":"
NEURTU (*LAU METRO NEURTZEN DU)","erantzuna":"
Neurrien berri izan nahi dugunean, askotan gaztelaniak eragindako formulak erabiltzen
ditugu. Euskaraz baditugu bestelako baliabideak horiek adierazteko.

*Zenbat neurtzen du mahai honek?

Ze neurri du mahai honek?/Zein da mahai honen neurria?


*Lau metro neurtzen ditu.

Lau metro luze da/Lau metroko luzera dauka.

Berdin gertatzen da hauekin: lau metro zabal da, hamar metro sakon dauzka...
"},
{"galdera":"
-(e)NEZ/-(e)NEZ GERO","erantzuna":"
Bereizi biak: lehenengoak, besteak beste, iritzia adierazten du (zerbitzuburuak esan due-
nez, lankide asko gripeak jota daude); eta bigarrenak, kausalitatea-edo (zerbitzuburuak
esan duenez gero, sinestu egin beharko).
"},
{"galdera":"
NIRE, BERE... (*NIRE AMAREKIN BIZI NAIZ)","erantzuna":"
Ahaidetasuna adierazten duten izenekin ez dago zertan izenordain posesiborik erabili
euskaraz.

*Nire amarekin joan naiz udaletxera.             *Nire arrebarekin etorri naiz.

Amarekin joan naiz udaletxera.             Arrebarekin etorri naiz.

Dena dela, izenordaina jarri behar badugu, pluralean ematea da jatorrena euskaraz.

*Nire amonak hori egiten zuen.             *Amaia nire etxera etorriko da.

Gure amonak hori egiten zuen.              Amaia gure etxera etorriko da.

"},
{"galdera":"
NIRETZAT/NIRE USTEZ","erantzuna":"
Nire ustez, nire iritziz... adberbioen ordez, niretzat erabiltzeko joera izaten dugu. Argi ibili!

*Niretzat/niri dagokidanez, emaitzak ez dira hain onak.

Nire ustez, emaitzak ez dira hain onak.

"},
{"galdera":"
NOIZ ARTE, NORAINO","erantzuna":"
Orokorrean honela erabiliko ditugu kasu hauek: denbora adierazteko hobe da NOIZ ARTE
erabiltzea; lekua adierazteko, berriz, erabili NORAINO kasua.

Sailburua Madrilera joan da eta astelehenera arte ez da itzuliko.

Parke berriraino iritsi ziren bertan egindako lanak ikusteko.

Kontuan izan hala ere:

Batzuetan NORAINO kasua denbora adierazteko erabil daitekeela: gaurdaino, oraindaino...

Beste batzuetan, leku eta denbora nozioak nahiko nahastuta agertzen direla: Noiz arte?
Madrilera arte (Madrilera heldu arte).
"},
{"galdera":"
NOMINALIZAZIOAK (SING./PLUR.)","erantzuna":"

*Agiriak ekartzea ahaztu zaizkit.

Agiriak ekartzea ahaztu zait.

Horrelako nominalizazioetan (ekartzea), objektua (agiriak) plurala izan arren, singularrean
jarri behar dugu aditz nagusia.

*Informatikako programa horiek badakizkit erabiltzen.

Informatikako programa horiek badakit erabiltzen.

"},
{"galdera":"
NON/ZEREZ (HEGAZKINEAN/HEGAZKINEZ)","erantzuna":"
Biak daude ondo baina, mugatuan (singularrean zein pluralean) hobe da NON kasua
erabiltzea.

*Nire autoa hondatuta dagoenez, enpresako autoaz joan naiz.

Nire autoa hondatuta dagoenez, enpresako autoan joan naiz.

Eta mugagabean, berriz, ZEREZ kasua.

*Madrilgo ikastarora hegazkinean joango gara.

Madrilgo ikastarora hegazkinez joango gara.

"},
{"galdera":"
NONAHI/NON-NAHI/*NON NAHI","erantzuna":"
Erabili nonahi eta non-nahi euskara batuan. Gauza bera adierazteko edonon ere badugu,
eta bizkaieraz, nongura.
"},
{"galdera":"
NONDIK/NON (*HORTIK DABIL)","erantzuna":"
Askotan, gaztelaniaren eraginez-edo, NONDIK kasua NON kasuaren ordez erabiltzen dugu.

*Idazkari berria bulegotik ikusi dut gaur goizean.

Idazkari berria bulegoan ikusi dut gaur goizean.


*Eta zuzendaria? Madriletik dabil.

Eta zuzendaria? Madrilen dabil.

Telefonoz hitz egiterakoan ere askotan erabiltzen dira horrelakoak:

*Hortik dabil Patxi?

Patxi hor (al) dago?

Era berean, gogoan izan nonbait hor eta horrelakoak oso baliagarri ditugula.

*Eta Ander? Hortik egongo da.

Eta Ander? Nonbait hor egongo da.


*Utzi espediente hori hortik.

Utzi espediente hori nonbait hor.

"},
{"galdera":"
NONGO/NOREN","erantzuna":"
Ez da samurra bereiztea. Oro har, NONGO kasuak "jatorria" (NONGO), "denbora"
(NOIZKO) edo "helburua" (ZERTAKO) adierazi ohi ditu.

Irungo (NONGO) udala.

Larunbateko (NOIZKO) osoko bilkura.

Laneko (ZERTARAKO) tresna.

Aldiz, NOREN kasuak jabetza edo zeri buruzkoa adierazten du, eskuarki. Demagun udaletxe-
ek zerrenda bat argitaratzen dutela. Kasu horretan udaletxeen zerrenda idatziko genuke. Gauza
bera idatziko genuke udaletxeei buruzko zerrenda bat argitaratuko balitz (kasu horretan udale-
txe-zerrenda idaztea ere litekeena da). Baina, udaletxeetako zerrenda idatziko bagenu, zera
adieraziko genuke: udaletxeetan badela zerrenda bat (ez dakigu norena, ez eta zeri buruzkoa).

Zalantzazkoetan, ordezka ezazu deklinabide-kasua erlatibozko perpaus batez: azpian NON
kasua badago, NONGO erabili, eta NORK kasua badago, berriz, NOREN.

Udaletxean dagoen isiltasuna = Udaletxeko isiltasuna.

Udaletxeak gordetzen duen isiltasuna = Udaletxearen isiltasuna (hemen udaletxea

udalaren metafora da).

Gehientsuenetan, arauak halatsu jokatzen du. Guztiarekin ere, errealitatea askoz ere kon-
plexuagoa da araua baino, edo bestela, araua ez da hain xinplea. Hala, hiztunek esan ohi
dute: Etxeko giltzak galdu ditut mendian (etxean dauden giltzak?). Horrelakoetan zer egin?
Erabilerari jarraitu.
"},
{"galdera":"
NORAEZEAN, NORA EZEAN","erantzuna":"
Erabili noraezean euskara batuan, nahitaez edo ezinbestean adierazteko.

Ez naiz horrelako ospakizunetan azaltzen noraezean baino.

Erabili nora ezean, nora gabe adierazteko.

Itsasontzia nora ezean zihoan.

"},
{"galdera":"
NORANZKO/*NORANTZA","erantzuna":"
Erabili euskara batuan noranzko.

*Norabide baten bi norantzakoak.

Norabide baten bi noranzkoak.

"},
{"galdera":"
NORBERA/BAKOITZA","erantzuna":"
Sarri askotan, norbera, nor bere eta antzekoen ordez, bakoitza erabiltzeko joera handia
dugu. Erabilera hori, berez, ez da okerra, baina bai neurririk gabea, eta norbera baztertzea
ekarri du.

*Bakoitzak ikus dezala zer egin.

Norberak ikus dezala zer egin.

"},
{"galdera":"
NORK BERE/* NORBERAK BERE","erantzuna":"
Hiperzuzenketaz egindako akatsa.

*Norberak bere lana egin behar du.

Nork bere lana egin behar du.

"},
{"galdera":"
NOR-NORK/NOR-NORI-NORK","erantzuna":"
Zenbaitetan, NOR-NORK aditzaren ordez, NOR-NORI-NORK aditza erabiltzen dugu.

*Zuri ez dizu ezagutuko.                 *Zuri ikusi dizu.

Zu ez zaitu ezagutuko.                   Zu ikusi zaitu.

"},
{"galdera":"
NORTASUNA","erantzuna":"
Zenbaitetan nortasun hitza desegoki erabiltzen da.

*Ez dugu jakin atxilotuaren nortasuna.

Ez dugu jakin nor atxilotu duten/atxilotua nor den.

"},
{"galdera":"
NOSKI (BAI NOSKI!/*NOSKI BAIETZ!)","erantzuna":"
Erabili euskara batuan Bai, noski! Edo bestela Jakina!, Horixe!, Bai segurki!, Bai horixe!...
"},
{"galdera":"
NOTARIO/*NOTARI","erantzuna":"
Erabili notario euskara batuan.

"},
{"galdera":"
OBJEKTIBO/*OBJETIBO","erantzuna":"
Erabili euskara batuan objektibo. Era berean, erabili adjektibo, objektu, subjektu, subjekti-
bo, objekzio eta objektore (azken biak kontzientzia(-)objekzio eta kontzientzia(-)objektore
hitz elkartuetan bakarrik erabiltzeko; hala ere, kontzientzia(-)eragozpen eta kontzientzia(-)
eragozle sinonimoak erabiltzea hobe).

"},
{"galdera":"
OHI","erantzuna":"
Ohi partikulak zenbait arazo sortzen dizkigu.

*Madrilen diputatu ohia agertuko da bileran.

*Madrilgo diputatu ohia agertuko da bileran.

Joskera honek beste konponbide bat eskatzen du.

Madrilen diputatu izana agertuko da bileran.


"},
{"galdera":"
OHIKO/OHIZKO","erantzuna":"
Euskara batuan biak daude ondo. Euskaltzaindiak gogorarazten du, hala ere, ohiko dela tra-
dizioan nagusitzen dena eta Iparraldean bizi den forma bakarra.
"},
{"galdera":"
OMEN, EI, BIDE","erantzuna":"
Omen eta ei sinonimoak dira eta zilegi da bata zein bestea erabiltzea. Baina bide ez da
horien sinonimoa. Horrenbestez, ez dira gauza bera:

Alkatea Donostian omen da.               Alkatea Donostian bide da.

Lehenengo esaldiaren bidez norbaiti berri hori entzun diogula ematen dugu aditzera.
Bigarrenaren bidez esaten ari garena zera da: berria inon entzun edo irakurri gabe, hala ger-
tatu delakoan gaudela.

"},
{"galdera":"
ONGI ETORRI!/*ONGI ETORRIA!","erantzuna":"
Agurra egitean ongi etorri! esan behar da, eta ez *ongi etorria! edo *ongi etorriak!, hauxe
baita euskararen tradizioa. Hala ere, erabilgarriak dira ondorengo forma hauek:

Ongi etorria zara gurean (izan aditzarekin -a hartzen du).

Ongietorria eman diogu zuzendari berriari (izena denean loturik idazten da).

"},
{"galdera":"
ONTZI/*UNTZI","erantzuna":"
Erabili ontzi hitza euskara batuan, sukaldekoa nahiz ur gainekoa adierazteko (lurrunontzi,
itsasontzi, aireontzi, gerraontzi...).

"},
{"galdera":"
OPARI EGIN/OPARITU","erantzuna":"
Euskaltzaindiak opari egin forma hobesten du.

Erretiroa hartu behar duen lankideari erloju bat egin diogu opari.

"},
{"galdera":"
OPOR EGIN, JAI EGIN, MIN HARTU","erantzuna":"
Zenbaitetan, zalantza izaten dugu horrelako formak erabiltzen ditugunean. Erabili euskara
batuan opor egin eta ez *oporrak egin, jai egin eta ez *jaia egin, min hartu eta ez *mina
hartu, etab.

"},
{"galdera":"
ORAINDIK, ARTEAN","erantzuna":"
Egokiagoa omen da lehen aldian artean eta orain aldian oraindik erabiltzea.

*Lan hori egin zuen, oraindik alkate zela.

Lan hori egin zuen, artean alkate zela.


*Zuzendari berria izendatuko duen dekretua ez du artean izenpetu sailburuak.

Zuzendari berria izendatuko duen dekretua ez du oraindik izenpetu sailburuak.

Kontuan izan, hala ere, artean geroaldirako ere erabil dezakegula.

Bihar, artean izenpetu gabe izango du.

"},
{"galdera":"
ORAINDIK ORAIN","erantzuna":"
Oraindik orain ez da oraindik. Oraindik orain esaten dugunean adierazten ari garena zera
da: dena delako hori "duela oso denbora gutxi" gertatu dela. Beraz, honelako esaldiek ez
dute zentzurik:

*Oraindik orain eskuz idazten ditugu administrazioko idazki asko.

Oraindik eskuz idazten ditugu administrazioko idazki asko.
"},
{"galdera":"
ORDENAGAILU/*ORDENADORE","erantzuna":"
Erabili euskara batuan ordenagailu edo konputagailu.
"},
{"galdera":"
ORDUAK","erantzuna":"
Hirurak eta laurak izan ezik, gainontzekoak tarteko -r- hori gabe idazten dira: seiak, zaz-
piak, zortziak...
"},
{"galdera":"
ORDURA ARTE/ORDU ARTE/*ORDURARTE","erantzuna":"
Euskara batuan ordura arte edo ordu arte erabili.
"},
{"galdera":"
ORO HAR/*OROHAR","erantzuna":"
Euskara batuan oro har erabili.
"},
{"galdera":"
OROKOR/NAGUSI","erantzuna":"
Orokor/nagusi. Gaztelaniazko general hitza adierazteko euskaraz orokor hitza erabiltzen
dugu batzuetan: hauteskunde orokorrak, greba orokorra... Baina beste batzuetan hobe
dugu nagusi hitza erabili: Batzar Nagusiak, diputatu nagusia...

Nagusi/nagusien bikoteari dagokionez, gehienetan nahikoa izaten da nagusi hitza.

*Hori da Administrazioko eraikuntza nagusiena.

Hori da Administrazioko eraikuntza nagusia.

Bestalde, gaztelaniazko generalmente-ak adierazteko orokorrean baino hitz gehiago dau-
kagu euskaraz: askotan, sarri, gehienetan, oro har... testuinguruaren arabera.
"},
{"galdera":"
OSAERA/*OSAKERA","erantzuna":"
Erabili euskara batuan osaera.
"},
{"galdera":"
OSATU","erantzuna":"
Osatu hitzak ez du constituir adierazten beti. Izan ere, constituir horrek osatu edo izan
adierazi baitezake.

*Arau-hauste larri bat osatzen du.

Arau-hauste larria da.

"},
{"galdera":"
OSO","erantzuna":"
Batzuetan ez digu balio izango pleno adierazteko.

*Sindikatuak enplegu osoa eskatu du.

Sindikatuak guztiontzako enplegua eskatu du.

"},
{"galdera":"
OSOKO BILKURA","erantzuna":"
IZOk udalbatzaren bilera esateko erabiltzen du.

Udalbatzak martxoaren bosteko osoko bilkuran hartu zuen erabakia.

"},
{"galdera":"

OSPATU (*BILERA OSPATU)","erantzuna":"
Aditz horrekin ondoen egokitzen direnak jaiak eta ospakizunak dira. Bilerak, txapelketak,
lehiaketak, jardunaldi eta topaketak ditugunean hizpide izan edo egin aditzak erabiliko
ditugu... eta zer esanik ez hiletak.

*Terminologiari buruzko jardunaldia bihar ospatuko da.

Terminologiari buruzko jardunaldia bihar izango da.


"},
{"galdera":"
PAPER (*PAPERA JOKATU)","erantzuna":"
Egitura hau ez da gehiegikeriaz erabili behar. Euskaraz baditugu bestelako esamoldeak
hori adierazteko: betebeharra, zeregina, lana, eginkizuna, betekizuna, zerikusia... testuin-
guruaren arabera.

*Arkitektoak kontu horretan jokatzen duen papera.

Arkitektoak kontu horretan duen zeregina.


*Zer paper jokatu behar duzu zuk bilera horretan?

Zein da zure eginkizuna bilera horretan?

"},
{"galdera":"
PARAGRAFO/*PARRAFO","erantzuna":"
Erabili paragrafo euskara batuan, lege-testuetako artikuluen zati zenbakidunak izendatze-
ko, eta lerrokada, lerro-multzo arrunta aipatzeko.

"},
{"galdera":"
PARLAMENTARI/PARLAMENTARIO","erantzuna":"
Izena denean erabili parlamentari edo legebiltzarkide.

*Parlamentarioen bileran parte hartuko du.

Parlamentarien/Legebiltzarkideen bileran parte hartuko du.

Izenondoa denean, berriz, erabili parlamentario edo, hobe, parlamentu- hitzarekin hitz
elkartua osatu.

*Talde parlamentari guztiek parte hartuko dute.

Talde parlamentario/Parlamentuko talde guztiek parte hartuko dute.

"},
{"galdera":"
PAUSO/PAUSU","erantzuna":"
Ez dute esanahi bera. Hau da, pausoa eta urratsa parekoak dira. Aldiz, pausua besterik da:
atsedena edo geldialdia.

Gazteek pauso (urrats) bizkorra dute.

Bileran hamarna minutuko bi pausu (geldialdi) egin genituen.

"},
{"galdera":"

PERIFRASIAK","erantzuna":"
Esanahi osoko aditz baten ordez hitz abstraktua + aditz hutsa erabiltzea da perifrasia.
Komunikazioan perifrasiak traba besterik ez du egiten. Gainera, euskaraz egiten dugun
perifrasi askok gaztelaniaren kutsua dute.

*Udalak fitxatzeko erlojuen aldaketari ekin dio orain dela gutxi.

Udalak fitxatzeko erlojuak aldatu ditu orain dela gutxi.

*Zubiaren eraikuntza egitea da helburua.

Zubia eraikitzea da helburua.

"},
{"galdera":"
*PERTSONALKI/*PERTSONALIZATU","erantzuna":"
Sarritan bada hitz horiek saihesteko modua.

*Pertsonalki joango naiz.                 *Harreman pertsonalizatuak.

Ni neu joango naiz.                       Banan-banako harremanak.

"},
{"galdera":"
PLANTEATU","erantzuna":"
Aditz hori erabil daiteke, baina, kontuan izan dezagun beste batzuk ere hor daudela: adie-
razi, azaldu, sortu, aurkeztu, ezarri, mahairatu...

*Gure asmoa planteatu diegu.                        *Arazo bat planteatu zaigu.

Gure asmoa adierazi (azaldu...) diegu.              Arazo bat sortu zaigu.

"},
{"galdera":"
PNEUMATIKO/PNEUMONIA","erantzuna":"
Erabili horiek euskara batuan. Euskaltzaindiak *neumatiko eta *neumonia hitzak gaitzetsi
egin ditu.

"},
{"galdera":"
POLIZIA-ETXE/*KOMISALDEGI; KOMISARIA","erantzuna":"
Erabili polizia-etxe euskara batuan. Euskaltzaindiak *komisaldegi hitza gaitzetsi egin du;
eta *komisaria baino polizia-etxe hobetsi. Gure ertzainenak ertzain-etxeak dira.
"},
{"galdera":"
POLTSA/*BOLTSA","erantzuna":"
Erabili poltsa euskara batuan. Burtsa ere badago, baina akzio-merkatua adierazteko.
"},
{"galdera":"
POSIBILITATE/AUKERA","erantzuna":"
Hainbat esalditan posibilitate hitza erabiltzea baino "naturalagoa" da aukera erabiltzea.

*Irabazteko posibilitate asko du.

Irabazteko aukera ederra du.

"},
{"galdera":"
POSIBLE DA/LITEKEENA DA","erantzuna":"
Zilegi da posible hitza erabiltzea, esate baterako, enfasia eta beste emateko. Adibidez, gu-
txien espero genuena gertatzean, zera esan ohi da: Ez da po-si-ble! Baina, ez gaitezen seta-
tu behin eta berriz erabiltzen; baditugu-eta, beste aukera batzuk.

*Posible da etxea egitea.                 *Posible da alkatea etortzea.

Etxea egin liteke.                        Baliteke alkatea etortzea.

                                          Litekeena da alkatea etortzea.


"},
{"galdera":"
PROZESU","erantzuna":"
Hainbat testuingurutan prozesu hitza sobera dago; izan ere, bada gauzak esateko beste
modurik (nondik-norako, -aldi, -bide erabiliz).

*Arazoak prozesu luzea dauka.

Arazoak luze joko du.


*Espedientearen prozesua.

Espedientearen nondik-norakoak/prozedura.

"},
{"galdera":"
PUBLIKO","erantzuna":"
Zilegi da publiko hitza erabiltzea. Adibidez, lehiaketa publikoa. Baina ez ahaztu hainbat
testuingurutarako badela gauzak esateko modu "naturalagorik" (ageriko, jendaurreko,
herri, denontzako, jende, ikusle...).

*Eztabaida publikoa.                    *Informazio publikoa.

Jendaurreko eztabaida.                  Herritarrentzako argibideak.

"},
{"galdera":"
PUNTU/*PUNTO","erantzuna":"
Erabili puntu euskara batuan.
"},
{"galdera":"
*PUNTUAL
Bada hitz hori baino esanguratsuagorik: jakin, konkretu...

*Gai puntual batzuk eztabaidatu ziren bileran.

Gai jakin batzuk eztabaidatu ziren bileran.


*Arazo puntualak sortu dira.

Unean uneko arazoak sortu dira.

"},
{"galdera":"
SAILBURUORDETZA/*SAILORDETZA","erantzuna":"
Erabili sailburuordetza euskara batuan.
"},
{"galdera":"
SAIO/SESIO","erantzuna":"
Ez dute esanahi bera. Hau da, saio hitzaren esanahiak badu nolabaiteko lotura saiatu edo
jardun aditzek dutenarekin. Aldiz, sesio besterik da: iskanbila, kalapita, astrapala...

Udaleko gaurko saioan (jarduna) egundoko sesioa (iskanbila) izan da.

"},
{"galdera":"
SLOGAN/ESLOGAN","erantzuna":"
Biak ere ondo daude.

"},
{"galdera":"


SOBERA/*SOBERAN","erantzuna":"
Erabili sobera euskara batuan.

"},
{"galdera":"
SUERTATU","erantzuna":"
Aditz hau, berez, jazo, izan, gertatu eta egokitu aditzen sinonimoa izan daiteke: zer suer-
tatu zaie itsasoan galdu ziren arrantzaleei? Dena dela, azken boladan, perifrasiak egiteko
erabiltzen da, hau da, esanahi osoko aditz bat baztertu eta, bere ordez izan aditza erabiltzen
da, batez ere, abstrakziora jotzeko.

*Alderdi hori irabazle suertatu da hauteskundeetan.

Alderdi horrek irabazi du hauteskundeetan.


*Lau hildako suertatu dira.

Lau hildako izan/gertatu dira.

"},
{"galdera":"
SUMATU/*SOMATU","erantzuna":"
Erabili sumatu euskara batuan.

"},
{"galdera":"
*SUPOSATU","erantzuna":"
Horren ordez erabil daitezke: demagun, izan, ekarri...

*Suposa dezagun gaur datorrela.

Demagun (eman/jo dezagun) gaur datorrela.


*Horrek amaiera suposatuko du.

Hori amaiera izango da.

Horrek amaiera ekarriko luke.

Horrek berekin dakar amaiera.

"},
{"galdera":"
SUSMOA, SEINALE...","erantzuna":"

Bileran agertuko den susmoa dauka/Bileran agertuko delako susmoa dauka.

Azpimarratutako esaldiak susmo hitzaren izenlagun dira eta, horregatik, izenlagunek izan
ohi dituzten atzizkietako bat hartzen dute: -eN edo -KO, azken hau -eLA menderagailuari
erantsita (-eLAKO). Ezberdindu egin behar dira esaldi horiek eta hurrengo hau:

Bileran agertuko denaren susmoa. (Bileran egongo den pertsonaren susmoa).

Gauza bera gertatzen da seinale hitzarekin:

Etorriko den seinale da.

Etorriko delako seinale da.

Etorriko denaren seinalea da. (Etorriko den pertsona batek eramango edo egingo

duen seinalea).

Era berean, kontuz erabili ondorengo hitz hauek ere: uste, beldur, esperantza, zurrumurru,
hitza, kontua...

"},
{"galdera":"
-TEN/T(Z)EN (*IRTETZEN, JARDUNTZEN)","erantzuna":"
Kontuz bi hauekin, batez ere: irten aditzak irteten egiten du, eta jardun aditzak jarduten,
-n amaieran daukaten aditz guztiek bezala.
"},
{"galdera":"
TEORIAN/*TEORIKOKI","erantzuna":"
Erabili teorian euskara batuan.

*Teorikoki erabakia zuzena da, baina praktikan ez.

Teorian erabakia zuzena da, baina praktikan ez.

"},
{"galdera":"
TESTUINGURU/*KONTESTU","erantzuna":"
Erabili testuinguru euskara batuan.

"},
{"galdera":"
UDAL","erantzuna":"
Hona hemen udal hitzarekin lotutako beste hitz batzuk nola erabiltzen dituen IZOk.

Udala da udalerria gobernatzeko eta kudeatzeko antolakuntza-organoa; hauek hartzen ditu
bere baitan:

Alkatea

Alkateordea

Udalbatza

Gobernu-batzordea (ez da ezinbestekoa)

Udalbatza

Alkateak eta zinegotziek osatutako agintea. Udalbatzak aukeratzen du alkatea. Erabakirik
garrantzitsuenak ere udalbatzak hartzen ditu.

Udalerri

Lurra, herritarrak eta antolakuntza dira udalerriaren osagaiak.

Udaletxe

Hitzak esaten duen legez "etxeari" berari deritzo udaletxea. Udaletxean bildu ohi da udal-
batza, eta alkateak ere han izan ohi du bulegoa.

"},
{"galdera":"
UKITU/*IKUTU","erantzuna":"
Erabili ukitu euskara batuan.
"},
{"galdera":"
UKO EGIN (*UKATU DIRA)","erantzuna":"
Aditz honek NORK (eta zenbaitetan NORI ere bai) eskatu ohi du.

*Epaituak deklaratzera ukatu dira.

Epaituek uko egin diote deklaratzeari.

"},
{"galdera":"
ULERTU (*ULERTUKO DA)","erantzuna":"
Gaztelaniaren kalkotzat jo daitezke esaldi hauek:

*Berandu etortzea huts larria dela ulertuko da.

Berandu etortzea huts larritzat joko da.


*Bilera igandean egokitzen bada, astelehenean egin behar dela ulertuko da.

Bilera igandean egokitzen bada, horrek esan nahi du astelehenean egin behar dela.
"},

{"galdera":"
UTZI/*ZESATU","erantzuna":"
Gaztelaniaz "Ha cesado en el cargo" esan ohi dena, euskaraz utzi aditza erabiliz egin
daiteke.

Karguari utzi dio.

Kargua utzi du.


"},
{"galdera":"
ZABALDU (ESPEDIENTEA EGIN/*ESPEDIENTEA ZABALDU)","erantzuna":"
Gaztelaniaren kalkotzat jo daiteke esaldi hau:

*Errudunari espedientea zabalduko zaio.

Errudunari espedientea egingo zaio.

"},
{"galdera":"
ZAIN/*ZAI","erantzuna":"
Erabili zain euskara batuan, bai eta haren bidez sortutakoetan ere (hitz elkartuetan nahiz
eratorrietan): artzain, ertzain, atezain, gotzain, itzain, diruzain, erizain... eta zaintzaile,
zaindegi, zaindari, zaintza, ertzaintza, abeltzaintza, erizaintza...
"},
{"galdera":"
ZEHAR (*MENDIAREN ZEHAR)","erantzuna":"
Erabili mendian zehar edo menditik zehar; eta ez mendiaren zehar, ez baita zuzena.
Zilegi da denborari buruzkoetan ere zehar erabiltzea.

Zaila dela gure historian zehar antzekoa aurkitzea.

Baina, ondoko esaldiek, adibidez, ez dirudite oso "naturalak":

*Historia osoan zehar ez da halakorik gertatu.

Historia osoan ez da halakorik gertatu.

*Egun guztietan zehar jarriko da jendaurrean.

Egun guztietan jarriko da jendaurrean.

"},
{"galdera":"
*ZENTRATU","erantzuna":"
Horren ordez, beste batzuk erabil daitezke.

*Ez ibili adarretatik eta zentratu zaitez.

Ez ibili adarretatik eta jo ezazu harira.

*Eztabaida kiroldegi berrian zentratu zen.

Eztabaidak kiroldegi berria izan zuen mintzagai.

Eztabaida kiroldegi berriari buruzkoa izan zen.

Eztabaidagaia kiroldegi berria izan zen.
"},
{"galdera":"
ZENTZU/NORABIDE/NORANZKO","erantzuna":"
Ez dute esanahi bera. Hau da, zentzu hitzak hiru esanahi hauek izan ohi ditu:
1. Zuhurtasuna. 2. Hitz, esaldi edo testu baten esanahia edo adiera. 3. Konortea.

Alkateak zentzuz (zuhurtasuna) jokatu du.

Idazkariak gaizki hartu zuen zinegotziaren hitzaren zentzua (esanahia).

Orduan, zauritua zentzu gabe (konortea) erori zen, hilda bezala.

Aldiz, norabide eta noranzko hitzak errepideetakoak izan ohi dira.

Bilborako norabidea Amaran hartzen da.

Errepide arruntak bi noranzko izan ohi ditu: bata joateko, eta bestea etortzeko.

"},
{"galdera":"
-ZIO/*-ZINO, -ZIÑO, -ZIÑOE","erantzuna":"
Euskaltzaindiak ­zio atzizkia hobetsi du: administrazio, definizio, debozio...
"},
{"galdera":"
ZORIONAK (*ALKATEAREN ZORIONAK DIRA)","erantzuna":"
Urtebetetzea adierazteko ez da zorionak erabili behar.

*Alkatearen zorionak dira.

Alkatearen urtebetetzea da.

"},
{"galdera":"
ZUONTZAT GUZTIONTZAT (*ZUEN GUZTIONTZAT)","erantzuna":"
Horrelako egituretan biak deklinatu behar dira, plural hurbila ere jarririk.

*Zuen guztiontzat ekarri dut.

Zuontzat guztiontzat ekarri dut.

"},
{"galdera":"
ZUZENDU","erantzuna":"
Aditz honekin egindako zenbait esaldi gaztelaniaren kalkotzat jo daitezke; edo, behintzat,
ez dirudite oso "naturalak".

*Telegrama zuzendu zion.                 *Alkateei zuzendutako ikastaroa.

Telegrama bidali zion.                   Alkateentzako ikastaroa.


]
